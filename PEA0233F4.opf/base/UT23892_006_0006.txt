༄༅། །ཕྱག་རྒྱ་ཆེན་པོ་རྡོ་རྗེ་ཡེ་ཤེས་ཀྱི་སིནྡྷུ་རའི་དཀྱིལ་འཁོར་ལས། ཇོ་མོ་ལྷན་སྐྱེས་མའི་སྒྲུབ་ཐབས་དངོས་གྲུབ་ཀྱི་འདོད་འཇོ་ཞེས་བྱ་བ་བཞུགས་སོ།

།ན་མོ་གུ་རུ་ཤྲཱི་བཛྲ་ཡོ་གི་ནི། ལི་ཁྲིའི་མདངས་འཕྲོག་བདེན་གཉིས་ཞལ་གྱི་པདྨོ་རྒྱས། །ཐབས་ཤེས་ཟུང་འཇུག་ཕྱག་གཉིས་དྲུག་སྤྱོད་བདེ་སྐྱོང་ཅན། །རིགས་ལྔའི་རྒྱན་བརྒྱན་མཐའ་གཉིས་སྤངས་པའི་གར་གྱིས་རོལ། །སངས་རྒྱས་ཀུན་ཡུམ་དོན་གཉིས་མཐར་ཕྱིན་དེ་ལ་འདུད། །དེ་ཉིད་ལས་བྱུང་མཆོད་པའི་རིམ་པ་དང༌། །མངོན་རྟོགས་མཆོད་ཕྲེང་སློབ་མ་རྗེས་འཛིན་རྣམས། །རྒྱུད་དང་མན་ངག་དགོངས་པ་ཇི་བཞིན་དུ། །འཇུག་པ་བདེ་བར་སྒྲིག་ཆགས་གསལ་བརྗོད་བྱ། ། དང་པོར་བཅོམ་ལྡན་འདས་མ་རྡོ་རྗེ་རྣལ་འབྱོར་མར་བསྒོམ་ཞིང༌། ཕྱག་རྒྱ་ཆེན་པོ་རྡོ་རྗེ་ཡེ་ཤེས་ཀྱི་དཀྱིལ་འཁོར་དུ་སིནྡྷུ་ར་ལ་བརྟེན་པའི་དབང་ཐོབ་ཅིང༌། དམ་ཚིག་དང་སྡོམ་པར་ལྡན་པའི་རྣལ་འབྱོར་པས། ཡུལ་ཉི་ཤུ་རྩ་བཞིའི་གནས་སམ། རིའི་རྩེའམ། དུར་ཁྲོད་ལ་སོགས་པའི་གནས། ལུང་དང་མཐུན་པར། ཡར་ངོའི་ཚེས་བཅུ་དང་བརྒྱད་ལ་སོགས་པའི་དུས་ཁྱད་པར་ཅན་ལ། སྒྲུབ་པའི་བར་ཆད་ཟློག་པ་དང༌། དམ་ཚིག་ཉམས་ཆགས་བསྐང་བ་དང༌། ཌཱ་ཀི་མཆོད་པའི་ཕྱིར་དུ། བདུད་རྩིས་སྦྱངས་པའི་ས་ལ་ཐིག་ཆོག་ལྟར་ཐིག་བཏབ། ཆོས་ཀྱི་འབྱུང་གནས་གྲུ་གསུམ་ཉིས་བརྩེགས་སུ་བྲི། ཕྱོགས་བཞིར་དགའ་འཁྱིལ་གཡོན་འཁོར་རེ། ཕྱི་རོལ་ཏུ་རྡོ་རྗེ་རྒྱ་གྲམ་མེ་རི་གཡོན་དུ་ཡོད་པའི་དབུས་སུ། ཡི་གེ་བྂ་སྨུག་ནག་པདྨ་འདབ་བརྒྱད་བཅས་པའི་དབུས་སུ་མཉྫི། དེའི་སྟེང་ཐོད་པ་བདུད་རྩི་རིལ་བུ་བཏབ་པ་དར་དམར་པོས་བཀབ་པའི་སྟེང༌། མེ་ལོང་ལ་ཆང་སིནྡྷུ་ར་བསྲེས་པ་གསེར་གྱི་སྨྱུ་གུས་བྲིས་ལ། ཆོས་འབྱུང་དཔེ་བྲིས་ལྟར་བྱས་ལ་བཀྲམ། རྡོ་རྗེ། ཕག་མགོ། རྒྱ་གྲམ། ཀ་པཱ་ལ་སོགས་ཕྱག་མཚན་རྣམས་བཀོད། དབང་ལྡན་དུ་བུམ་པ་རྫས་ཀྱི་གང་བ། མཆོད་པ་མར་མེ་བདུན། ལྷ་བཤོས་བདུན། མར་ཟན་རྡོག་པོ་བདུན། ཤ་ལྷུ་བདུན། ཟས་སྣ། འབྲུ་སྣ། ཉེར་མཆོད་ལྔ་དང་བཅས་པ། གཡས་གཡོན་དུ་དགའ་འཁྱིལ་དཀར་པོ་དང་ཆོས་འབྱུང་དམར་པོའི་སྟེང་དུ།

ཚོགས་རྫས་མ་ད་ན་དང་བ་ལ་ཤ་སོགས་བཤམས། རང་གི་མདུན་དུ་ལག་མཆོད་བདེ་སྐྱོང་བདུད་རྩིས་བཀང་བ། ཌཱ་མ་རུ་དང་དྲིལ་བུ་བཞག་ལ། རྣལ་འབྱོར་པ་ཁ་ནུབ་ཏུ་ཨུ་རྒྱན་ལ་མངོན་པར་ཕྱོགས་ཏེ། ངག་ཏུ། རང་ཉིད་སྐད་ཅིག་གིས་རྗེ་བཙུན་རྡོ་རྗེ་རྣལ་འབྱོར་མ་ཞལ་གཉིས་མར་གསལ་བར་གྱུར། ཨོཾ་བཛྲ་ཨ་མྲྀ་ཏ་ཀུནྜ་ལི་ཧ་ན་ཧ་ན་ཧཱུྂ་ཕཊ྄། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅་ཧཾ། སྟོང་པའི་ངང་ལས་ཡཾ་ལས་རླུང༌། རཾ་ལས་མེ། ཀཾ་ལས་མི་མགོ་གསུམ་གྱི་སྒྱེད་པུའི་སྟེང་དུ། ཨཱཿལས་བྱུང་བའི་ཐོད་པ་དཀར་པོ་ཡངས་ཤིང་རྒྱ་ཆེ་བ། དཔྲལ་བ་རང་ལ་བསྟན་པ་དེའི་ནང་དུ། གོ་ཀུ་ད་ཧ་ན་ལས་ཤ་ལྔ། བི་མཱུ་ར་ཤུ་མ་ལས་བདུད་རྩི་ལྔ། བྷྲཱུཾ་ཨཾ་ཛྲཱིཾ་ཁཾ་ཧཱུྂ་ལས་ཡེ་ཤེས་ལྔ། དེའི་སྟེང་དུ་ཟླ་བ་ལ་གནས་པའི་ཁ་ཊྭཱཾ་ག་རྩེ་ཐུར་ལ་བསྟན་པ། དེའི་སྟེང་དུ་ཨོཾ་ཨཱཿཧཱུྂ། ཡིག་འབྲུ་གསུམ་པོ་དེ་ལས་འོད་ཟེར་འོག་ཏུ་འཕྲོས། རླུང་གཡོས། མེ་སྦར། རྫས་རྣམས་ཞུ་ཞིང་ཁོལ་ཏེ། ཁ་ཊྭཱཾ་ག་ལས་བདུད་རྩིའི་རྒྱུན་དཔག་ཏུ་མེད་པ་བབ། སླར་ཡང་འོད་ཟེར་རླངས་པ་དང་བཅས་པ་ཕྱོགས་བཅུར་འཕྲོས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀ་དང༌། སྦྱོར་མཚམས་ནས་ཡེ་ཤེས་ཀྱི་བདུད་རྩི་དཔག་ཏུ་མེད་པ་སྤྱན་དྲངས། ཡི་གེ་གསུམ་ཁ་ཊྭཱཾ་ག་དང་བཅས་པ་དམ་ཚིག་གི་བདུད་རྩི་ལ་ཐིམ་པས། ཟག་པ་མེད་པའི་བདུད་རྩི་ཁ་དོག་དྲི་རོ་རེག་བྱ་ནུས་པ་ཕུན་སུམ་ཚོགས་པ་དང་ལྡན་པའི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྂ། གསུམ་བརྗོད། མཆོད་པ་བྱིན་གྱིས་བརླབ་པ་ནི་ངག་ཏུ། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྂ་ཧཱུྂ་ཕཊ྄། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། སྟོང་པ་ཉིད་དུ་གྱུར་སྟོང་པའི་ངང་ལས་ཨཱཿལས་ཐོད་པའི་ནང་དུ། ཧཱུྂ་ཡིག་འོད་དུ་ཞུ་བ་ལས་བྱུང་ཞིང་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག བདུག་སྤོས། སྣང་གསལ།

དྲི་ཆབ། ཞལ་ཟས། རོལ་མོ་ལ་སོགས་པ་བྱང་ཆུབ་སེམས་དཔའ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བ། རྒྱ་ནམ་མཁའི་མཐའ་དང་མཉམ་པ། དུས་འཁོར་བ་མ་སྟོངས་ཀྱི་བར་དུ་རྒྱུན་མི་འཆད་པའི་རང་བཞིན་དུ་གྱུར། ཨོཾ་བཛྲ་ཨརྒྷཾ་ཨཱཿཧཱུྂ། ཨོཾ་བཛྲ་པཱ་དྱཾ་ཨཱཿཧཱུྂ། ཨོཾ་བཛྲ་པུཥྤཾ་ཨཱཿཧཱུྂ། ཨོཾ་བཛྲ་དྷཱུ་པཾ་ཨཱཿཧཱུྂ། ཨོཾ་བཛྲ་ཨཱ་ལོ་ཀཾ་ཨཱཿཧཱུྂ། ཨོཾ་བཛྲ་གནྡྷཾ་ཨཱཿཧཱུྂ། ཨོཾ་བཛྲ་ནཻ་ཝི་དྱཾ་ཨཱཿཧཱུྂ། ཨོཾ་བཛྲ་ཤཔྟ་ཨཱཿཧཱུྂ། སྔོན་འགྲོའི་གཏོར་མ་བྱིན་གྱིས་བརླབས་ཅིང་འབུལ་བ་ནི། ངག་ཏུ། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྂ་ཧཱུྂ་ཕཊ྄། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། སྟོང་པའི་ངང་ལས་ཡཾ་ལས་རླུང༌། རཾ་ལས་མེ། ཀཾ་ལས་མི་མགོ་གསུམ་གྱི་སྒྱེད་པུའི་སྟེང་དུ། ཨཱཿལས་བྱུང་བའི་ཐོད་པ་དཀར་པོ་ཡངས་ཤིང་རྒྱ་ཆེ་བ། དཔྲལ་བ་རང་ལ་བསྟན་པ་དེའི་ནང་དུ། གོ་ཀུ་ད་ཧ་ན་ལས་ཤ་ལྔ། བི་མཱུ་ར་ཤུ་མ་ལས་བདུད་རྩི་ལྔ། བྷྲཱུཾ་ཨཾ་ཛྲཱིཾ་ཁཾ་ཧཱུྂ་ལས་ཡེ་ཤེས་ལྔ། དེའི་སྟེང་དུ་ཟླ་བ་ལ་གནས་པའི་ཁ་ཊྭཱཾ་ག་རྩེ་ཐུར་ལ་བསྟན་པ། དེའི་སྟེང་དུ་ཨོཾ་ཨཱཿཧཱུྂ་ཡིག་འབྲུ་གསུམ་པོ་དེ་ལས་འོད་ཟེར་འོག་ཏུ་འཕྲོས། རླུང་གཡོས། མེ་སྦར། རྫས་རྣམས་ཞུ་ཞིང་ཁོལ་ཏེ། ཁ་ཊྭཱཾ་ག་ལས་བདུད་རྩིའི་རྒྱུན་དཔག་ཏུ་མེད་པ་བབ། སླར་ཡང་འོད་ཟེར་རླངས་པ་དང་བཅས་པ་ཕྱོགས་བཅུར་འཕྲོས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀ་དང༌། སྦྱོར་མཚམས་ནས་ཡེ་ཤེས་ཀྱི་བདུད་རྩི་དཔག་ཏུ་མེད་པ་སྤྱན་དྲངས། ཡི་གེ་གསུམ་ཁ་ཊྭཱཾ་ག་དང་བཅས་པ་དམ་ཚིག་གི་བདུད་རྩི་ལ་ཐིམ་པས། ཟག་པ་མེད་པའི་བདུད་རྩི་ཁ་དོག་དྲི་རོ་རེག་བྱ་ནུས་པ་ཕུན་སུམ་ཚོགས་པ་དང་ལྡན་པའི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྂ། ལན་གསུམ་བརྗོད། འབར་བའི་ཕྱག་རྒྱ་དཔྲལ་བའི་དབྱིངས་སུ་བསྐོར་ཞིང༌། ཕེཾ། གཏོར་མགྲོན་ཕྱོགས་བཅུའི་འཇིག་རྟེན་གྱི་ཁམས་སུ་བཞུགས་པའི་ཞིང་སྐྱོང་དང་མཁའ་འགྲོ།

འབྱུང་པོའི་རིགས་སུ་གྱུར་པ་ཐམས་ཅད་སྐད་ཅིག་གིས་བཀུག་པར་གྱུར། ཨོཾ་ཨ་ཀཱ་རོ་མུ་ཁཾ་སརྦ་དྷརྨཿཎཾ་ཨཱདྱ་ནུཏྤནྣ་ཏྭཏྟ་ཨོཾ་ཨཱཿཧཱུྂ་ཕཊ྄་སྭཱ་ཧཱ། ཨོཾ་བཛྲ་ཨཱ་ར་ལླི་ཧོཿ ཛཿཧཱུྂ་བཾ་ཧོཿ བཛྲ་ཌཱ་ཀི་ནི་ས་མ་ཡ་སྟྭཾ། དྲྀ་ཤྱ་ཧོཿ ཨོཾ་ཨརྒྷཾ་ཧཱུྂ། ཨོཾ་པཱ་དྱཾ་ཧཱུྂ། ཨོཾ་པུཥྤཾ་ཧཱུྂ། ཨོཾ་དྷཱུ་པཾ་ཧཱུྂ། ཨོཾ་ཨཱ་ལོ་ཀེ་ཧཱུྂ། ཨོཾ་གནྡྷེ་ཧཱུྂ། ཨོཾ་ནཻ་ཝི་དྱེ་ཧཱུྂ། ཨོཾ་ཤཔད་ཧཱུྂ། རྡོ་རྗེ་ཐལ་མོ་ཁ་གྱེན་དུ་ཕྱེ་ནས། ཨོཾ་ཁ་ཁ་ཁཱ་ཧི་ཁཱ་ཧི། སརྦ་ཡཀྵ། རཀྵ་ས། བྷཱུ་ཏ། པྲེ་ཏ། པི་ཤཱ་ཙཱ། ཨུནྨཱ་ད། ཨ་པ་སྨ་ར་ཌཱ་ཀ་ཌཱ་ཀི་ནྱ་དཱ་ཡ་ཨི་མཾ་བ་ལིཾ་གྲྀཧྞནྟུ། ས་མ་ཡ་རཀྵནྟུ། མ་མ་སརྦ་སིདྡྷི་མྨེ་པྲ་ཡཙྪནྟུ། ཡ་ཐེ་བཾ། ཡ་ཐཻཥྚཾ། བྷུཉྫ་ཐ། པི་བ་ཐ། ཛི་གྷྲ་ཐ། མཱ་ཏི་ཀྲ་མ་ཐ། མ་མ་སརྦ་ཀཱརྟ་ཡ་སཏྶུ་ཁཾ་བི་ཤུདྡྷ་ཡ་ས་ཧཱ་ཡི་ཀཾ་བྷ་ཝནྟུ་ཧཱུྂ་ཧཱུྂ་ཕཊ྄་སྭཱ་ཧཱ། ལན་གསུམ་བརྗོད་ནས། ཞིང་སྐྱོང་ཆེན་པོ་བརྒྱད་རྣམས་དང༌། །མཁའ་འགྲོ་སུམ་ཅུ་སོ་གཉིས་དང༌། །ལྷ་ཡི་ཚོགས་རྣམས་མ་ལུས་དང༌། །ཀླུ་ཡི་ཚོགས་རྣམས་མ་ལུས་དང༌། །གནོད་སྦྱིན་ཚོགས་རྣམས་མ་ལུས་དང༌། །སྲིན་པོའི་ཚོགས་རྣམས་མ་ལུས་དང༌། །འབྱུང་པོའི་ཚེོགས་རྣམས་མ་ལུས་དང༌། །ཡི་དྭགས་ཚོགས་རྣམས་མ་ལུས་དང༌། །ཤ་ཟའི་ཚོགས་རྣམས་མ་ལུས་དང༌། །སྨྱོ་བྱེད་ཚོགས་རྣམས་མ་ལུས་དང༌། །བརྗེད་བྱེད་ཚོགས་རྣམས་མ་ལུས་དང༌། །མཁའ་འགྲོའི་ཚོགས་རྣམས་མ་ལུས་དང༌། །མ་མོའི་ཚོགས་རྣམས་མ་ལུས་དང༌། །མ་ལུས་པ་ནི་ཐམས་ཅད་དག །འདིར་གཤེགས་བདག་ལ་དགོངས་སུ་གསོལ། །མཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་བདག་ཅག་འཁོར་བཅས་ལ། །ནད་མེད་ཚེ་དང་དབང་ཕྱུག་དང༌། །དཔལ་དང་གྲགས་དང་སྐལ་པ་བཟང༌། །ལོངས་སྤྱོད་རྒྱ་ཆེན་ཀུན་འགྲུབ་ཅིང༌། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་ཚིག་ཅན་གྱིས་བདག་ལ་སྲུངས། །དངོས་གྲུབ་ཀུན་གྱི་སྟོངས་གྲོགས་མཛོད། །དུས་མིན་འཆི་དང་ནད་རྣམས་དང༌། །གདོན་དང་བགེགས་རྣམས་མེད་པར་མཛོད། །རྨི་ལམ་ངན་དང་མཚན་མ་ངན། །བྱད་སྟེམས་ངན་པ་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང༌། །འབྲུ་རྣམས་འཕེལ་ཞིང་ཆོས་འཕེལ་དང༌། །བདེ་ལེགས་ཕུན་སུམ་ཚོགས་པ་ཡི། །ཡིད་ལ་འདོད་པ་ཀུན་འགྲུབ་ཤོག

།གང་དག་ནག་པོའི་ཕྱོགས་གྱུར་པའི། །གསང་སྔགས་ཟབ་མོའི་ཆོ་ག་ལ། །ཉན་དང་ལྟ་བར་མི་དབང་བ། །དེ་དག་ཐམས་ཅད་གཞན་དུ་དེངས། །གལ་ཏེ་བཀའ་ལས་འདའ་བྱེད་ན། །རྡོ་རྗེ་ཁ་ཊྭཱཾ་རབ་འབར་བས། །མགོ་བོ་ཚལ་པ་བརྒྱར་འགས་འགྱུར། །ཞེས་གཏོར་མ་ཕྱི་རོལ་དུ་དོར་ཞིང་དྲག་སྔགས་བཟླ་བ་ནི། ཨོཾ་སུཾ་བྷ་ནི་སུཾ་བྷ་ནི་ཧཱུྂ་ཧཱུྂ་ཕཊ྄། ཨོཾ་གྲྀཧྞ་གྲྀཧྞ་ཧཱུྂ་ཧཱུྂ་ཕཊ྄། ཨོཾ་གྲྀཧྞཱ་པཱ་ཡ་གྲྀཧྞཱ་པཱ་ཡ་ཧཱུྂ་ཧཱུྂ་ཕཊ྄། ཨོཾ་ཨཱ་ན་ཡ་ཧོཿ བྷ་ག་ཝཱན་བཛྲ་ཧཱུྂ་ཧཱུྂ་ཕཊ྄། ཅེས་ངག་ཏུ་གདངས་དང་བཅས་ཏེ། ཧཱུྂ ཉོན་ཅིག་བར་ཆད་བགེགས་ཀྱི་ཚོགས། །ལུས་ངག་ཡིད་ལ་གནོད་པ་རྣམས། །ང་ནི་དཔལ་ལྡན་རྡོ་རྗེ་འཆང༌། །བསྲུང་བའི་འཁོར་ལོ་རབ་སྦྱོར་བས། །རྡོ་རྗེ་འབར་བའི་ལུས་ཀྱིས་ནི། །སྐུ་གསུམ་ལ་གནོད་འཇོམས་པར་བྱེད། །གལ་ཏེ་མི་འགྲོ་མཁའ་འགྲོ་ཡིས། །འཇིག་པར་འགྱུར་བ་གདོན་མི་ཟ། །ཨོཾ་གྷ་གྷ་གྷཱ་ཏ་ཡ་གྷཱ་ཏ་ཡ། སརྦ་དུཥྚཱཾཾ་གནོད་བྱེད་མཱ་ར་ཡ་ཧཱུྂ་ཕཊ྄། ཧཱུྂ ཉོན་ཅིག་བར་ཆད་བགེགས་ཀྱི་ཚོགས། །ལུས་ངག་ཡིད་ལ་གནོད་པ་རྣམས། །ང་ནི་དཔལ་ལྡན་འཁོར་ལོ་འཆང༌། །བསྲུང་བའི་འཁོར་ལོ་རབ་སྦྱོར་བས། །འཁོར་ལོ་འབར་བའི་ལུས་ཀྱིས་ནི། །སྐུ་གསུམ་ལ་གནོད་འཇོམས་པར་བྱེད། །གལ་ཏེ་མི་འགྲོ་མཁའ་འགྲོ་ཡིས། །འཇིག་པར་འགྱུར་བ་གདོན་མི་ཟ། །ཨོཾ་གྷ་གྷ་གྷཱ་ཏ་ཡ་གྷཱ་ཏ་ཡ། སརྦ་དུཥྚཱཾ་གནོད་བྱེད་མཱ་ར་ཡ་ཧཱུྂ་ཕཊ྄། ཧཱུྂ ཉོན་ཅིག་བར་ཆད་བགེགས་ཀྱི་ཚོགས། །ལུས་ངག་ཡིད་ལ་གནོད་པ་རྣམས། །ང་ནི་དཔལ་ལྡན་རལ་གྲི་འཆང༌། །བསྲུང་བའི་འཁོར་ལོ་རབ་སྦྱོར་བས། །རལ་གྲི་འབར་བའི་ལུས་ཀྱིས་ནི། །སྐུ་གསུམ་ལ་གནོད་འཇོམས་པར་བྱེད། །གལ་ཏེ་མི་འགྲོ་མཁའ་འགྲོ་ཡིས། །འཇིག་པར་འགྱུར་བ་གདོན་མི་ཟ། །ཨོཾ་གྷ་གྷ་གྷཱ་ཏ་ཡ་གྷཱ་ཏ་ཡ། སརྦ་དུཥྚཱཾཾ་གནོད་བྱེད་མཱ་ར་ཡ་ཧཱུྂ་ཕཊ྄། ཧཱུྂ ཉོན་ཅིག་བར་ཆད་བགེགས་ཀྱི་ཚོགས། །ལུས་ངག་ཡིད་ལ་གནོད་པ་རྣམས། །ང་ནི་དཔལ་ལྡན་པདྨ་འཆང༌། །བསྲུང་བའི་འཁོར་ལོ་རབ་སྦྱོར་བས། །པདྨ་འབར་བའི་ལུས་ཀྱིས་ནི། །སྐུ་གསུམ་ལ་གནོད་འཇོམས་པར་བྱེད། །གལ་ཏེ་མི་འགྲོ་མཁའ་འགྲོ་ཡི། །འཇིག་པར་འགྱུར་བ་གདོན་མི་ཟ། །ཨོཾ་གྷ་གྷ་གྷཱ་ཏ་ཡ་གྷཱ་ཏ་ཡ།

སརྦ་དུཥྚཱཾཾ་གནོད་བྱེད་མཱ་ར་ཡ་ཧཱུྂ་ཕཊ྄། ཧཱུྂ ཉོན་ཅིག་བར་ཆད་བགེགས་ཀྱི་ཚོགས། །ལུས་ངག་ཡིད་ལ་གནོད་པ་རྣམས། །ང་ནི་དཔལ་ལྡན་རིན་ཆེན་འཆང༌། །བསྲུང་བའི་འཁོར་ལོ་རབ་སྦྱོར་བས། །རིན་ཆེན་འབར་བའི་ལུས་ཀྱིས་ནི། །སྐུ་གསུམ་ལ་གནོད་འཇོམས་པར་བྱེད། །གལ་ཏེ་མི་འགྲོ་མཁའ་འགྲོ་ཡིས། །འཇིག་པར་འགྱུར་བ་གདོན་མི་ཟ། །ཨོཾ་གྷ་གྷ་གྷཱ་ཏ་ཡ་གྷཱ་ཏ་ཡ། སརྦ་དུཥྚཱཾ་གནོད་བྱེད་མཱ་ར་ཡ་ཧཱུྂ་ཕཊ྄། །རང་གི་སྟེང་འོག་ཕྱོགས་མཚམས་ཐམས་ཅད་རྡོ་རྗེའི་ས་གཞི། ར་བ། དྲྭ་བ། གུར། བླ་རེ། ཡེ་ཤེས་ཀྱི་མེ་རབ་ཏུ་འབར་བ་དང་བཅས་པ་བསྲུང་བའི་འཁོར་ལོ་ལྷ་མོ་རྣམས་དང་བཅས་པས་བསྲུངས་ཏེ། བར་ཆད་ཐམས་ཅད་ཞི་ཞིང་རྣམ་པར་རྒྱལ་བའི་འཁོར་ལོ་ཆེན་པོར་གྱུར། འགྲོ་རྣམས་བསྒྲལ་འདོད་བསམ་པ་ཡི། །སངས་རྒྱས་ཆོས་དང་དགེ་འདུན་ལ། །བྱང་ཆུབ་སྙིང་པོར་མཆིས་ཀྱི་བར། །རྟག་པར་བདག་ནི་སྐྱབས་སུ་མཆི། །ཤེས་རབ་སྙིང་བརྩེ་དང་བཅས་པས། །བརྩོན་པས་སེམས་ཅན་དོན་དུ་བདག །སངས་རྒྱས་མདུན་དུ་གནས་བཅས་ཏེ། །རྫོགས་པའི་སངས་རྒྱས་ཐོབ་པར་བགྱིའོ། ། ཞེས་ལན་གསུམ་བརྗོད། རང་གི་སྤྱི་བོར་པཾ་ལས་པདྨ་དང་ཨཿལས་ཟླ་བའི་དཀྱིལ་འཁོར་གྱི་སྟེང་དུ། ཧཱུྂ་ལས་རྡོ་རྗེ་རྩེ་ལྔ་པ་དཀར་པོ་ཧཱུྂ་གི་མཚན་པ་ལས་འོད་འཕྲོས་སེམས་ཅན་གྱི་སྡིག་སྒྲིབ་སྦྱངས། སངས་རྒྱས་སྲས་བཅས་ལ་མཉེས་པའི་མཆོད་པ་ཕུལ། ཚུར་འདུས་ཧཱུྂ་ལ་ཐིམ། དེ་ཡོངས་སུ་གྱུར་པ་ལས་ཧེ་རུ་ཀཿདཀར་པོ་རྡོ་རྗེ་དང་དྲིལ་བུ་འཛིན་པས། ཡུམ་དམར་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། གཉིས་ཀ་རུས་པའི་རྒྱན་གྱིས་བརྒྱན་པ། ཞབས་གཉིས་མཉམ་པའི་སྟབས་ཀྱིས་བཞེངས་པའི་ཞབས་མཐིལ་གཉིས་རང་གི་ཚངས་བུག་ལ་གཏད་པ། དེའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ། ཧཱུྂ་ཡིག་དངུལ་ཆུའི་ཁ་དོག་ཅན་གྱི་མཐའ་མར། ཡི་གེ་བརྒྱ་པའི་སྔགས་ཀྱིས་བསྐོར་བ་ལས་འོད་འཕྲོས། སེམས་ཅན་གྱི་སྡིག་སྒྲིབ་སྦྱངས།

སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་མཉེས་པའི་མཆོད་པ་ཕུལ། དེ་རྣམས་ཀྱི་མཁྱེན་བརྩེ་དང་ནུས་མཐུ་ཐམས་ཅད་བདུད་རྩིའི་རྣམ་པར་སྤྱན་དྲངས། ཧེ་རུ་ཀའི་ཐུགས་ཀའི་སྔགས་ཕྲེང་ས་བོན་དང་བཅས་པ་ལ་ཐིམ་པས། ཧཱུྂ་ཡིག་སྔགས་ཕྲེང་དང་བཅས་པ་ལས་བདུད་རྩིའི་ཆུ་རྒྱུན་བབ་པས་སྐུ་གང༌། སྦྱོར་མཚམས་དང་ཞབས་མཐིལ་ནས་བདུད་རྩིའི་རྒྱུན་འཛགས་པས། རང་གི་སྤྱི་བོ་ནས་ཞུགས་ལུས་གང༌། འཁོར་བ་ཐོག་མེད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་དག ལུས་སེམས་ལ་བདེ་སྟོང་གི་ཉམས་མྱོང་ཁྱད་པར་ཅན་བདག་གཞན་སེམས་ཅན་ཐམས་ཅད་ལ་སྐྱེས་པར་གྱུར། ཨོཾ་ཤྲཱི་བཛྲ་ཧེ་རུ་ཀ་ས་མ་ཡ། མ་ནུ་པཱ་ལ་ཡ། བཛྲ་ཧེ་རུ་ཀ་ཏྭེ་ནོ་པ་ཏིཥྛ། ཌཱི་ཌྷོ་མེ་བྷ་བ། སུ་ཏོ་ཥྱོ་མེ་བྷ་བ། སུ་པོ་ཥྱོ་མེ་བྷ་བ། ཨ་ནུ་རཀྟོ་མེ་བྷ་བ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲཱི་ཡཾ་ཀུ་རུ་ཧཱུྂ། ཧ་ཧ་ཧ་ཧ་ཧོཿ བྷ་ག་ཝཱན། བཛྲ་ཧེ་རུ་ཀ་མཱ་མེ་མུཉྩ། ཧེ་རུ་ཀོ྅་བྷ་ཝ། མ་ཧཱ་ས་མ་ཡ་ས་ཏྭ་ཨཱཿཧཱུྂ་ཕཊ྄། རང་གི་མདུན་གྱི་ནམ་མཁར་བླ་མ་ཡི་དམ། སངས་རྒྱས་བྱང་སེམས། དཔའ་བོ་མཁའ་འགྲོ་ཆོས་སྐྱོང་སྲུང་མ་རྣམས་གསལ་བར་གྱུར། ཨོཾ་བཛྲ་བྷཱུ་མེ་ཨཱཿཧཱུྂ། གཞི་དབང་ཆེན་གསེར་གྱི་ས་གཞི། ཨོཾ་བཛྲ་རི་ཁེ་ཨཱཿཧཱུྂ། ཕྱི་ལྕགས་རི་མུ་ཁྱུད་ཀྱིས་ཡོངས་སུ་བསྐོར་བའི་དབུས་སུ། ཧཱུྂ་རིའི་རྒྱལ་པོ་རི་རབ། ཤར་ལུས་འཕགས་པོ། ལྷོ་འཛམ་བུ་གླིང༌། ནུབ་བ་ལང་སྤྱོད། བྱང་སྒྲ་མི་སྙན། བྱང་ཤར་དུ་ཟླ་བ། ལྷོ་ནུབ་ཏུ་ཉི་མ། དབུས་སུ་ལྷ་དང་མིའི་དཔལ་འབྱོར་ཕུན་སུམ་ཚོགས་པ་མ་ཚང་བ་མེད་པ། བྱུར་བུར་བཀང་བ་རབ་འབྱམས་རྒྱ་མཚོའི་གྲངས་དང་མཉམ་པར་མངོན་པར་བཀོད་དེ། བླ་མ་ཡི་དམ། སངས་རྒྱས་བྱང་སེམས། དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་དང་བཅས་པ་རྣམས་ལ་འབུལ་བར་བགྱིའོ། །ཐུགས་རྗེས་འགྲོ་བའི་དོན་དུ་བཞེས་སུ་གསོལ། བཞེས་ནས་བྱིན་གྱིས་བརླབ་ཏུ་གསོལ།

དབུས་ཀྱི་རི་རྒྱལ་ལྷུན་པོ་ལ། །གླིང་བཞི་གླིང་ཕྲན་བརྒྱད་ཀྱིས་སྐོར། །ཉི་མ་ཟླ་བས་བསྐོར་བ་བྱེད། །གསེར་དང་དངུལ་དང་ཤེལ་དག་དང༌། །མན་ཤེལ་དཀར་དང་བཻ་ཌཱུརྻ། །མུ་ཏིག་དམར་དང་དུང་སྙིང་དང༌། །ཕུན་ཚོགས་རིན་ཆེན་སྣ་བདུན་དང༌། །བུམ་པ་བཟང་པོ་གཏེར་གྱི་མཆོག །ཞིང་ཁམས་རྣམ་པར་དག་པ་འདི། །རྗེ་བཙུན་བཀའ་དྲིན་ཅན་རྣམས་ལ། །བདག་ཅག་མོས་པས་འབུལ་ལགས་ན། །ཐུགས་རྗེས་བརྩེར་དགོངས་བཞེས་ནས་ཀྱང༌། །ལས་དང་སྡིག་སྒྲིབ་སྦྱང་དུ་གསོལ། །ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམ་སྦྱོང་བ། །དེ་རིང་བཤད་པའི་རིན་ཆེན་གཏེར། །གཙོ་བོས་བདག་ལ་བཀའ་དྲིན་སྩོལ། །ཁྱོད་ཞབས་པདྨོ་སྤངས་ནས་ནི། །གཙོ་བོ་གཞན་ན་མ་མཆིས་པས། །དཔའ་བོ་རྡོ་རྗེ་སློབ་དཔོན་གྱི། །བློ་མཆོག་ཏིང་འཛིན་བསྐྱེད་དུ་གསོལ། །གུ་རུ་རཏྣ་ཨི་དམ་མཎྜལ་ནིརྻ་ཏ་ཡ་མི། རང་ཉིད་སྐད་ཅིག་གི་རྗེ་བཙུན་རྣལ་འབྱོར་མར་གསལ་བའི་སྙིང་ཁར་པདྨ་དང་ཉི་མའི་སྟེང་དུ་བྂ་དམར་པོ་ལས་འོད་ཟེར་འཕྲོས་པས། མདུན་གྱི་ནམ་མཁར་བླ་མ་དང༌། རྡོ་རྗེ་ཕག་མོའི་དཀྱིལ་འཁོར་རྟེན་དང་བརྟེན་པར་བཅས་པ་སྤྱན་དྲངས། འོད་ཟེར་སྙིང་ཁར་ཐིམ་པར་གྱུར། གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང༌། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །ཧེ་རུ་ཀ་དཔལ་དཔའ་བོ་ཆེ། །རྣམ་དག་རྡོ་རྗེ་དབང་ཕྱུག་དང༌། །རྗེས་ཆགས་ཆགས་པ་ཆེ་རྣམས་ཀྱི། །རྡོ་རྗེ་ཕག་མོ་དེ་ལ་འདུད། །ཕྱོགས་བཞིའི་འདབ་མ་ལ་བཞུགས་པའི། །མཁའ་འགྲོ་མ་དང་ལཱ་མ་དང༌། །དུམ་སྐྱེས་མ་དང་གཟུགས་ཅན་མ། །མཁའ་འགྲོ་ཆེན་མོ་བཞི་ལ་འདུད། །སྙིང་གའི་ས་བོན་ལས་བྱུང་བའི་འདོད་ཡོན་གྱི་ལྷ་མོ་རྣམས་ཀྱིས་བདེ་སྟོང་གི་ཏིང་ངེ་འཛིན་གྱི་མཆོད་པས་མཉེས་པར་གྱུར། ཆོས་དབྱིངས་ཡེ་ཤེས་རང་བཞིན་རྣམ་དག་ལས། །གཟུགས་ཀྱི་རྣམ་འཕྲུལ་སྐུ་ཡི་རྡོ་རྗེ་མ། །གཟུགས་མཆོག་མཆོད་པ་དཀྱིལ་འཁོར་ལྷ་ལ་འབུལ། །རྡོ་རྗེ་གཟུགས་མཆོག་མ་ཡིས་མཉེས་གྱུར་ཅིག

།ཨོཾ་ཤྲཱི་བཛྲ་ཡོ་གི་ནཱི་རཱུ་པ་ཀཱ་མ་གུ་ཎ་བཛྲ་པཱུ་ཛི་ཏེ་ཨཱཿཧཱུྂ། མེ་ལོང་ཡེ་ཤེས་རང་བཞིན་རྣམ་དག་ལས། །སྒྲ་ཡི་རྣམ་འཕྲུལ་ཞེ་སྡང་རྡོ་རྗེ་མ། །སྒྲ་སྙན་མཆོད་པ་དཀྱིལ་འཁོར་ལྷ་ལ་འབུལ། །རྡོ་རྗེ་སྒྲ་སྙན་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཡོ་གི་ནཱི་ཤཔད་ཀཱ་མ་གུ་ཎ་བཛྲ་པུ་ཛི་ཏེ་ཨཱཿཧཱུྂ། མཉམ་ཉིད་ཡེ་ཤེས་རང་བཞིན་རྣམ་དག་ལས། །དྲི་ཡི་རྣམ་འཕྲུལ་ཡོན་ཏན་རྡོ་རྗེ་མ། །དྲི་མཆོག་མཆོད་པ་དཀྱིལ་འཁོར་ལྷ་ལ་འབུལ། །རྡོ་རྗེ་དྲི་མཆོག་མ་ཡིས་མཉེས་གྱུར་ཅིག ཨོཾ་ཤྲཱི་བཛྲ་ཡོ་གི་ནཱི་གནྡྷེ་ཀཱ་མ་གུ་ཎ་བཛྲེ་པཱུ་ཛི་ཏེ་ཨཱཿཧཱུྂ། སོར་རྟོག་ཡེ་ཤེས་རང་བཞིན་རྣམ་དག་ལས། །རོ་ཡི་རྣམ་འཕྲུལ་གསུང་གི་རྡོ་རྗེ་མ། །རོ་མཆོག་མཆོད་པ་དཀྱིལ་འཁོར་ལྷ་ལ་འབུལ། །རྡོ་རྗེ་རོ་མཆོག་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཡོ་གི་ནཱི་ར་ས་ཀཱ་མ་གུ་ཎ་བཛྲ་པཱུ་ཛི་ཏེ་ཨཱཿཧཱུྂ། བྱ་གྲུབ་ཡེ་ཤེས་རང་བཞིན་རྣམ་དག་ལས། །རེག་བྱའི་རྣམ་འཕྲུལ་འཕྲིན་ལས་རྡོ་རྗེ་མ། །རེག་མཆོག་མཆོད་པ་དཀྱིལ་འཁོར་ལྷ་ལ་འབུལ། །རྡོ་རྗེ་རེག་མཆོག་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཡོ་གི་ནཱི་སྤརྴེ་ཀཱ་མ་གུ་ཎ་བཛྲ་པཱུ་ཛི་ཏེ་ཨཱཿཧཱུྂ། ཨོཾ་ན་མོ་བྷ་ག་ཝ་ཏཱི་བཛྲ་ཝཱ་རཱ་ཧཱི་བཾ་ཧུཾ་ཧཱུྂ་ཕཊ྄། ཨོཾ་ན་མོ་ཨཱརྻ་ཨ་པ་རཱ་ཛི་ཏེ་ཏྲཻ་ལོཀྱ་མཱ་ཏེ་མ་ཧཱ་བཱིདྱེ་ཤྭ་རི་ཧུཾ་ཧཱུྂ་ཕཊ྄། ཨོཾ་ན་མཿསརྦ་བྷཱུ་ཏ་བྷ་ཡཱ་ཝ་ཧེ་མ་ཧཱ་བཛྲེ་ཧུཾ་ཧཱུྂ་ཕཊ྄། ཨོཾ་ན་མོ་བཛྲ་ཨཱ་ས་ནེ་ཨ་ཛི་ཏེ་ཨ་པ་རཱ་ཛི་ཏེ་ཝ་ཤྱཾ་ཀ་རི་ནེ་ཏྲ་བྷྲཱ་མ་ཎི་ཧུཾ྄་ཧཱུྂ་ཕཊ྄། ཨོཾ་ན་མཿཤོ་ཥ་ཎི་རོ་ཥ་ཎི་ཀྲོ་དྷ་ཀཱ་ར་ལི་ནི་ཧུཾ་ཧཱུྂ་ཕཊ྄། ཨོཾ་ན་མཿཏྲཱ་ས་ནི་མཱ་ར་ཎི་པྲ་བྷེ་ད་ནི་ཨ་པ་རཱ་ཛ་ཡེ་ཧུཾ་ཧཱུྂ་ཕཊ྄། ཨོཾ་ན་མོ་བི་ཛ་ཡེ་ཛམྦྷ་ནི་སྟྭམྦྷ་ནི་མོ་ཧ་ནི་ཧུཾ་ཧཱུྂ་ཕཊ྄། ཨོཾ་ན་མོ་བཛྲ་ཝཱ་རཱ་ཧཱི་མ་ཧཱ་ཡོ་གི་ནཱི་ཀཱ་མཱེ་ཤྭ་རཱི་ཁ་གེ་ཧུཾ་ཧཱུྂ་ཕཊ྄་ཨོཾ་ཨཱཿཧཱུྂ།

ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱི་ཡེ་བཛྲ་བཱཻ་རོ་ཙ་ནཱི་ཡེ་ཧཱུྂ་ཧཱུྂ་ཧཱུྂ་ཕཊ྄་ཕཊ྄་ཕཊ྄་ཨོཾ་ཨཱཿཧཱུྂ། ཨོཾ་བཛྲ་བཻ་རོ་ཙ་ནཱི་ཡེ་ཨོཾ་ཨཱཿཧཱུྂ། ཨོཾ་ཌཱ་ཀི་ནཱི་ཡེ་ཨོཾ་ཨཱཿཧཱུྂ། ཨོཾ་ལཱ་མེ་ཡེ་ཨོཾ་ཨཱཿཧཱུྂ། ཨོཾ་ཁཎྜ་རོ་ཧེ་ཨོཾ་ཨཱཿཧཱུྂ། ཨོཾ་རཱུ་པི་ཎཱི་ཡེ་ཨོཾ་ཨཱཿཧཱུྂ། ཨོཾ་བཅོམ་ལྡན་འདས་མ་རྡོ་རྗེ་ཕག་མོ་ཡེ་ཤེས་སྐུ། །ཐུགས་རྗེའི་རང་བཞིན་གཞན་ཕན་མཛད་ལ་བརྩོན་པ་ཡི། །མཁའ་འགྲོ་ཀུན་གཙོ་དངོས་གྲུབ་ཐམས་ཅད་སྦྱིན་མཛད་མ། །སྣ་ཚོགས་གཟུགས་ཅན་རེ་བ་བསྐོང་ལ་ཕྱག་འཚལ་བསྟོད། །ཀུན་ཏུ་བཟང་པོའི་མཆོད་སྤྲིན་དཔག་མེད་རྣམས། །དངོས་སུ་བཤམས་དང་ཡིད་ཀྱིས་སྤྲུལ་ནས་ཀྱང༌། །བསོད་ནམས་ཞིང་གྱུར་རྣམས་ལ་འབུལ་ལགས་ན། །ཡེ་ཤེས་ཐུགས་རྗེ་ཅན་གྱིས་བཞེས་སུ་གསོལ། །ཐོག་མེད་དུས་ནས་བག་ཆགས་གོམས་པའི་མཐུས། །རྣམ་སྨིན་གསར་དུ་བསྐྱེད་ཅིང་གནས་གྱུར་ཏེ། །སྡིག་དང་ཉོན་མོངས་ཇི་སྙེད་མཆིས་པ་ཀུན། །ལྷ་མོ་འཁོར་ལོ་ཁྱེད་ལ་བཤགས་པར་བགྱི། །འདས་དང་མ་བྱོན་ད་ལྟར་དུས་གསུམ་དུ། །ཉན་ཐོས་རང་རྒྱལ་བྱང་ཆུབ་སེམས་དཔའ་དང༌། །འབྲས་བུ་རྒྱུ་དང་གསང་སྔགས་སྤྱོད་པ་ཡི། །དགེ་བ་ཀུན་ལ་བདག་ནི་རྗེས་ཡི་རང༌། །འཁོར་བར་ཇི་སྲིད་བར་དུ་བཞུགས་ནས་ཀྱང༌། །སེམས་ཅན་དམན་དང་བར་མ་མཆོག་རྣམས་ལ། །ཐུགས་རྗེ་ཆགས་པའི་སྤྱན་གྱིས་གཟིགས་ནས་ཀྱང༌། །བདེ་བ་མཆོག་གི་འཁོར་ལོ་བཤད་དུ་གསོལ། །ཁྱོད་ནི་འདས་དང་མ་བྱོན་དུས་ཀུན་ཏུ། །མི་འགྱུར་ནམ་མཁའ་ལྟ་བུར་བཞུགས་ནས་ཀྱང༌། །མཁའ་སྤྱོད་ས་ལ་སེམས་ཅན་འགོད་པ་ཡི། །མྱ་ངན་མི་འདའ་བརྩེ་བས་བཞུགས་པར་གསོལ། །རྣམ་པར་རྟོག་པ་ཀུན་ལས་འདས་གྱུར་ཀྱང༌། །བདེ་མཆོག་འཁོར་ལོ་ཟག་པ་མེད་པའི་དབྱིངས། །ཨཱ་ལི་ཀཱ་ལི་སྙོམས་འཇུག་རྟོག་མེད་པ། །བསགས་པའི་ཞིང་ཁམས་མ་ལུས་བསྔོ་བར་བགྱི། །ཞིང་དང་ཉེ་བའི་ཞིང་སོགས་གནས་རྣམས་སུ། །འདི་དག་བརྡ་དང་སྡེབ་སྦྱོར་རོལ་པ་ཡི། །བུ་བཞིན་དགོངས་ནས་བདག་སྒྲིབ་དག་གྱུར་ཏེ། །བདེ་བ་མཆོག་གི་ས་ལ་གནས་པར་ཤོག

།

ཅེས་ལན་གསུམ་བརྗོད། ན་མོ་གུ་རུ་བྷྱཿ ཟུང་འཇུག་བདེ་བ་ཆེན་པོའི་ཕོ་བྲང་ནས། །བདེ་གཤེགས་རྡོ་རྗེ་འཆང་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །གཉིས་མེད་མཁའ་དབྱིངས་དག་པའི་ཕོ་བྲང་ནས། །རྒྱལ་སྲས་ཏིལླི་པ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །གསལ་སྟོང་འཇའ་ཚོན་ལྟ་བུའི་ཕོ་བྲང་ནས། །མཁས་མཆོག་ནཱ་རོ་པ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །སྤྲོས་བྲལ་མཚན་མ་མེད་པའི་ཕོ་བྲང་ནས། །མར་པ་ལྷོ་བྲག་པ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །སྣང་སྟོང་སྒྱུ་མ་ལྟ་བུའི་ཕོ་བྲང་ནས། །དབང་ཕྱུག་མི་ལའི་སྐུ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །སྐྱེ་འགག་གནས་དང་བྲལ་བའི་ཕོ་བྲང་ནས། །མཉམ་མེད་སྒམ་པོ་པ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །བདེ་སྟོང་ཉམས་རྟོགས་རྒྱས་པའི་ཕོ་བྲང་ནས། །མཉམ་མེད་མཐའ་རྩ་བ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ཟག་མེད་དུས་གསུམ་ཀུན་མཁྱེན་ཕོ་བྲང་ནས། །འཇིག་རྟེན་གསུམ་མགོན་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ཆོས་ཀྱི་རྒྱལ་སྲིད་སྐྱོང་བའི་ཕོ་བྲང་ནས། །ཐུགས་སྲས་བརྒྱུད་འཛིན་རྣམས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །བདུད་བཞིའི་གཡུལ་ལས་རྒྱལ་བའི་ཕོ་བྲང་ནས། །རྡོ་རྗེ་རྣལ་འབྱོར་མ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །གཉིས་མེད་ལྷུན་གྱིས་གྲུབ་པའི་ཕོ་བྲང་ནས། །ལཀྵིཾ་ཀ་རའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །འགག་མེད་ལོངས་སྤྱོད་རྫོགས་པའི་ཕོ་བྲང་ནས། །དཔལ་ལྡན་བིརྺ་པ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །གཉུག་མའི་གནས་ལུགས་རྟོགས་པའི་ཕོ་བྲང་ནས། །ཨ་ཝ་དྷཱུ་ཏི་པ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །དཔལ་ལྡན་དཔལ་གྱི་རི་བོའི་ཕོ་བྲང་ནས། །གྲུབ་ཆེན་ཤ་བ་རི་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །གར་བཞུགས་དག་པ་ཆོས་ཀྱི་ཕོ་བྲང་ནས། །དཔལ་ལྡན་ལྡོམ་བུ་པ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ཞིང་ཁམས་རྣམ་དག་ཆོས་ཀྱི་ཕོ་བྲང་ནས། །བླ་མ་སངས་རྒྱས་སྦྱིན་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །མཁྱེན་བརྩེ་རྨད་དུ་བྱུང་བའི་ཕོ་བྲང་ནས། །སྔགས་འཆང་ཧཾ་ཀར་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ཟབ་ཡངས་ཏིང་འཛིན་བཟང་པོའི་ཕོ་བྲང་ནས། །ཀུན་དགའ་བཛྲ་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །རིམ་གཉིས་མངོན་དུ་མཛད་པའི་ཕོ་བྲང་ནས། །བླ་མ་སྐྱི་སྟོན་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །འདུ་བ་རྣམ་བཞི་དག་པའི་ཕོ་བྲང་ནས། །ལྷ་རྗེ་སྟོན་པའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །བདེན་གཉིས་དབྱེར་མེད་རྟོགས་པའི་ཕོ་བྲང་ནས། །དར་མ་བསོད་ནམས་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །སྣང་བ་སྒྱུ་མར་རྟོགས་པའི་ཕོ་བྲང་ནས། །གྲགས་པ་ཆེན་པོའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ཤེས་བྱ་ཀུན་ལ་མཁས་པའི་ཕོ་བྲང་ནས། །རི་ཁྲོད་དབང་ཕྱུག་ཞབས་ལ་གསོལ་བ་འདེབས། །རང་སེམས་ཆོས་སྐུ་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །དུས་གསུམ་མཁྱེན་གཉིས་རྒྱས་པའི་ཕོ་བྲང་ནས། །ཐུགས་སྲས་ཆོས་རྗེ་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །སྤྲོས་བྲལ་སྤངས་རྟོགས་མེད་པའི་ཕོ་བྲང་ནས། །ལེགས་པ་མགོན་པོའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །བརྗོད་མེད་ལྷུན་གྱིས་གྲུབ་པའི་ཕོ་བྲང་ནས། །བཛྲ་བཀྲ་ཤིས་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །དོན་གཉིས་མཐར་ཕྱིན་ཆོས་ཀྱི་ཕོ་བྲང་ནས། །བྱང་ཆུབ་བཟང་པོའི་ཞབས་ལ་གསོལ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །མཁྱེན་གཉིས་མངོན་དུ་གྱུར་པའི་ཕོ་བྲང་ནས། །ངག་དབང་གྲགས་པའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ཐུགས་རྗེས་ཀུན་ལ་ཁྱབ་པའི་ཕོ་བྲང་ནས། །དཀོན་མཆོག་རཏྣའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ཆོས་དབྱིངས་རང་བྱུང་ཆེན་པོའི་ཕོ་བྲང་ནས། །ཀུན་དགའ་རཏྣའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས།

ཁ་བསྐོང༌། །རང་བྱུང་ཀ་དག་དབྱིངས་ཀྱི་ཕོ་བྲང་ནས། །མཁའ་འགྲོ་ཀློང་ཡངས་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །གཉིས་མེད་བདེ་བ་ཆེན་པོའི་ཕོ་བྲང་ནས། །ཆོས་རྒྱལ་ཕུན་ཚོགས་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །སྤྲོས་བྲལ་མཚན་མ་རང་གྲོལ་ཕོ་བྲང་ན། །མཁན་ཆེན་རྣམ་འཇོམས་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །བདེ་སྟོང་འདུ་བྲལ་མེད་པའི་ཕོ་བྲང་ནས། །དྷརྨ་ཀཱིརྟིའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །བསླབ་གསུམ་ཡལ་འདབ་རྒྱས་པའི་ཕོ་བྲང་ནས། །རིན་ཆེན་རབ་འཕེལ་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །སྣང་སེམས་དབྱེར་མེད་ཟུང་འཇུག་ཕོ་བྲང་ནས། །ཀརྨ་བྷ་དྲའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ལྷན་སྐྱེས་ཡེ་ཤེས་མངའ་བརྙེས་ཕོ་བྲང་ནས། །དོན་ཀུན་གྲུབ་པའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ཐུགས་རྗེ་ཕྱོགས་ལྷུང་བྲལ་བའི་ཕོ་བྲང་ནས། །དཔལ་ལྡན་འགྲོ་འདུལ་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ལྷུན་གྲུབ་བདེ་ཆེན་བདེ་བའི་ཕོ་བྲང་ནས། །ཆོས་ཀྱི་རྒྱལ་མཚན་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །རང་སེམས་ཡེ་ཤེས་གཉུག་མའི་ཕོ་བྲང་ནས། །ཆོས་ཀྱི་ཉི་མའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །གཟུང་འཛིན་གཉིས་མེད་ཕྱག་རྒྱའི་ཕོ་བྲང་ནས། །པདྨའི་རྒྱལ་མཚན་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །འཁྲུལ་པ་རང་དག་ཆོས་སྐུའི་ཕོ་བྲང་ནས། །རྗེ་བཙུན་དྷརྨ་དྷྭ་ཛ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །རང་ཤར་འཛིན་མེད་ཆེན་པོའི་ཕོ་བྲང་ནས། །ཁྲི་ཆེན་མ་ཧཱ་མཉྫུ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །བདེ་སྟོང་ཏིང་འཛིན་གསལ་བའི་ཕོ་བྲང་ནས། །རང་བྱུང་ཆོས་ཉིད་ནོར་བུར་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །མཁྱེན་གཉིས་ཡེ་ཤེས་རྒྱས་པའི་ཕོ་བྲང་ནས། །འགྲོ་མགོན་ཐུགས་རྗེའི་ཉི་མ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ཆོས་དབྱིངས་བློ་འདས་ཆེན་པོའི་ཕོ་བྲང་ནས། །རིག་འཛིན་ནུས་ལྡན་རྡོ་རྗེ་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །བདེ་སྟོང་ལྷན་སྐྱེས་ཡེ་ཤེས་ཕོ་བྲང་ནས། །རྗེ་བཙུན་དཀོན་མཆོག་ཆོས་སྐྱབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །གནས་ལུགས་ཡེ་ཤེས་མངའ་བརྙེས་ཕོ་བྲང་ནས། །འདྲེན་མཆོག་ཆོས་ཀྱི་བློ་གྲོས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །སྒོམ་མེད་བློ་འདས་ཆེན་པོའི་ཕོ་བྲང་ནས། །ཀུན་མཁྱེན་ཞི་བའི་བློ་གྲོས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས། །ཇི་ལྟ་ཇི་སྙེད་མཁྱེན་པའི་ཕོ་བྲང་ནས། །རྩ་བའི་བླ་མའི་ཞབས་ལ་གསོལ་བ་འདེབས། །རང་སེམས་ཆོས་སྐུར་རྟོགས་པར་བྱིན་གྱིས་རློབས། །བླ་མ་མཁྱེན་པས་གཟིགས་ལ་བརྩེ་བས་སྐྱོངས།

འདི་ཡན་ཁ་སྐོང༌། །བར་ཆད་མི་མཐུན་འཇོམས་མཛད་ཕོ་བྲང་ནས། །ཆོས་སྐྱོང་མ་མགོན་རྣམས་ལ་གསོལ་བ་འདེབས། །རྐྱེན་དང་བར་ཆད་ཕྱོགས་རྣམས་ཞི་བ་དང༌། །མཆོག་དང་ཐུན་མོང་དངོས་གྲུབ་སྩལ་དུ་གསོལ། །ཞེས་ཚོགས་ཞིང་རྣམས་རང་ལ་ཐིམ་པར་གྱུར། མ་ནམ་མཁའ་དང་མཉམ་པའི་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག ཉེ་རིང་ཆགས་སྡང་གཉིས་དང་བྲལ་བའི་བཏང་སྙོམས་ལ་གནས་པར་གྱུར་ཅིག ཅེས་ལན་གསུམ་བརྗོད། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། ཐ་མལ་པའི་ལུས་དག་ཅིང་སེམས་ཙམ་ལྟར་གཟུང་བ་རང་བཞིན་མེད་པར་གྱུར། ཨོཾ་བཛྲ་ཤུདྡྷཿསརྦ་དྷརྨཱཿབཛྲ་ཤུདྡྷོ྅ཧཾ། ངག་དྲི་མ་དག་ཅིང་དབུ་མ་ལྟར་འཛིན་པ་རང་བཞིན་མེད་པར་གྱུར། ཨོཾ་ཡོ་ག་ཤུདྡྷཿསརྦ་དྷརྨཱཿཡོ་ག་ཤུདྡྷོ྅ཧཾ། ཡིད་ཀྱི་དྲི་མ་དག་ཅིང་གཟུང་འཛིན་གཉིས་ཀ་དང་བྲལ་བའི་ཟུང་འཇུག་རབ་ཏུ་མི་གནས་པའི་ཡེ་ཤེས་མངོན་དུ་གྱུར། སྟོང་པའི་ངང་ལས་ལུས་རྣམ་པར་དག་པ་ཆོས་ཀྱི་འབྱུང་གནས་གྲུ་གསུམ་དམར་པོ། ཡངས་ཤིང་རྒྱ་ཆེ་བ་གདེང་ཁ་ཆེ་བ་གྱེན་དུ་ཕྱོགས་པ། དེའི་སྟེང་དུ་པཾ་ལས་སྣ་ཚོགས་པདྨ་ལ་གནས་པའི་རོ་དམར་སེར་མགོ་གཡོན་དུ་ཕྱོགས་པ། ཁ་གྱེན་དུ་བསྟན་པའི་སྙིང་གར་ཉི་མའི་དཀྱིལ་འཁོར་གྱི་སྟེང་དུ། རང་གི་རིག་པའི་ངོ་བོ་བྂ་དམར་པོ་དེ་ལས་འོད་ཟེར་འཕྲོས། འཕགས་པ་རྣམས་མཆོད། སེམས་ཅན་གྱི་དོན་བྱས་ཚུར་འདུས་སུ་ཡོངས་སུ་གྱུར་པས། རང་ཉིད་སྐད་ཅིག་གི་རྗེ་བཙུན་རྡོ་རྗེ་རྣལ་འབྱོར་མ་སྐུ་མདོག་དམར་མོ་ཉི་མ་འབུམ་གྱི་གཟི་བརྗིད་ཅན་ཞལ་གཉིས་མ། རྩ་ཞལ་ཐུར་དུ་གཟིགས་པ། གཡས་པ་ཕག་ཞལ་ནམ་མཁའ་ལ་གཟིགས་པ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ། ཁྲོ་གཉེར་བསྡུས་ཤིང་ཡིད་ཙམ་འཛུམ་པ། ཞལ་གདངས་ཤིང་མཆེ་བ་གཙིགས་པ།

ཕྱག་གཡས་པས་གདུག་པ་ཅན་ཐམས་ཅད་སྐྲག་པར་མཛད་པའི་གྲི་གུག་ནམ་མཁའ་ལ་འཕྱར་བ། གཡོན་པས་བདུད་དང་སྲིན་པོ་ལ་སོགས་པའི་ཁྲག་གིས་བཀང་བའི་ཐོད་པ་ཐུགས་ཀར་འཛིན་པ། མཆན་ཁུང་ན་ཐབས་མཚོན་པའི་ཁ་ཊྭཱཾ་ག་བསྣམས་པ། དབུ་སྐྲ་དམར་སེར་གྱེན་དུ་འཁྱིལ་ཞིང་སིལ་བུ་ཐུར་དུ་འཕྱང་བ། ཐོད་པ་སྐམ་པོ་ལྔའི་དབུ་རྒྱན་དང༌། རློན་པ་ཁྲག་འཛག་པ་ལྔ་བཅུའི་དོ་ཤལ་བྱས་པ། སྤྱི་བོ་རུས་པའི་འཁོར་ལོ། རྣ་ཆ། མགུལ་རྒྱན། གདུབ་བུ། སྐ་རགས་ཏེ་ཕྱག་རྒྱ་ལྔ་ཡིས་བརྒྱན་པ། སྒེག་པ་ལ་སོགས་པའི་གར་གྱི་ཉམས་དགུ་དང་ལྡན་པ། སྐུ་ལང་ཚོ་དར་ལ་བབ་ཅིང་དགྱེས་པ། ཞབས་གཡས་པའི་རྐང་མཐིལ་གྱི་གཡོན་པའི་བརླ་ལ་སྦྱར་བ། གཡོན་པས་རོ་དང་ཉི་མའི་དཀྱིལ་འཁོར་རབ་ཏུ་མནན་པ། ཡེ་ཤེས་ཀྱི་མེ་རབ་ཏུ་འབར་བའི་དབུས་ན་གནས་པར་གྱུར། རང་གི་ལྟེ་བར་ཨོཾ་བཾ་ལས་རྡོ་རྗེ་ཕག་མོ་དམར་མོ། སྙིང་ཁར་ཧཾ་ཡོཾ་ལས་གཤིན་རྗེ་མ་སྔོན་མོ། མགྲིན་པར་ཧྲིཾ་མོཾ་ལས་རྨོངས་བྱེད་མ་དཀར་མོ། མགོ་བོར་ཧྲིཾ་ཧྲིཾ་ལས་སྐྱོད་བྱེད་མ་སེར་མོ། སྤྱི་གཙུག་ཏུ་ཧུཾ་ཧཱུྂ་ལས་སྐྲག་བྱེད་མ་ལྗང་ཁུ། ཡན་ལག་ཐམས་ཅད་ལ་ཕཊ྄་ཕཊ྄་ལས་ཙཎྜི་ཀ་དུད་ཁཿརྣམས་ཀྱིས་མཚན་པར་གྱུར་པའི་སྤྱི་བོར་ཟླ་བ་ལ་གནས་པའི་ཨོཾ་དཀར་པོ། མགྲིན་པར་པདྨ་ལ་གནས་པའི་ཨཱཿདམར་པོ། སྙིང་གར་ཉི་མ་གནས་པའི་བྂ་སྨུག་ནག་ལས་འོད་ཟེར་འཕྲོས་པས། རང་བཞིན་གྱི་གནས་དང་ཆོས་ཀྱི་ཕོ་བྲང་ནས་རྗེ་བཙུན་མ་ལྷ་ལྔའི་དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། བཛྲ་ས་མ་ཛཿ ཕེཾ ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་པཱ་དྱཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་པུཥྤེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་དྷཱུ་པེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་ཨཱ་ལོ་ཀེ་པྲ་ཏཱིཙྪ་ཡེ་སྭཱ་ཧཱ།

ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་གནྡྷེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་ནཻ་ཝི་དྱེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་ཤཔད་པྲ་ཏཱིཙྪ་ཡེ་སྭཱ་ཧཱ། ཛཿཧཱུྂ་བཾ་ཧོཿ གཉིས་སུ་མེད་པར་ཐིམ་པར་གྱུར། སླར་ཡང་སྙིང་གའི་ས་བོན་ལས་འོད་ཟེར་འཕྲོས་པས། བཅོམ་ལྡན་འདས་དཔལ་འཁོར་ལོ་བདེ་མཆོག་གི་དཀྱིལ་འཁོར་སྤྱན་དྲངས། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་པཱདྱཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་པུཥྤཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་དྷཱུ་པཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཨཱ་ལོ་ཀཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་གནྡྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ནཻ་ཝེ་དྱཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཤཔད་པྲ་ཏཱིཙྪ་ཡེ་སྭཱ་ཧཱ། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་དབང་སྐུར་རོ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུྂ། ཞེས་ཡེ་ཤེས་ཀྱི་བདུད་རྩིས་གང་བའི་ཐོད་པས་དབང་བསྐུར། སྒོ་གསུམ་གྱི་དྲི་མ་དག ཆུའི་ལྷག་མ་ཡར་ལུད་པ་ལས་སྤྱི་བོར་མི་བསྐྱོད་པའི་ངོ་བོ་རྡོ་རྗེ་སྔོན་པོ་རྩེ་ལྔ་པས་མཚན་ཞིང་དབང་གི་ལྷ་རྣམས་ཀྱང་རང་ཉིད་ལ་ཐིམ་པར་གྱུར། རང་གི་སྙིང་གའི་ས་བོན་ལས་བྱུང་བའི་སྒོ་མཚམས་མ་རྣམས་ཀྱིས། མཆོད་པའི་སྤྲིན་ཕུང་བསམ་གྱིས་མི་ཁྱབ་པས་མཆོད་པར་གྱུར། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་པཱ་དྱཾ་པྲ་ཏཱིཙྪ་ཡེ་སྭཱ་ཧཱ།

ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་པཱུཥྤཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་དྷཱུ་པཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་ཨ་ལོ་ཀཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་སཱ་པ་རི་ཝཱ་ར་གནྡྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་ནཱཻ་ཝི་དྱཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་ཤཔད་པྲ་ཏཱིཙྪ་ཡེ་སྭཱ་ཧཱ། ཆང་སྣ་བཞི་ཡི་ཆང་ཕུད་ལ། །ས་བཅུ་ནོན་ཕྱིར་ལག་མཆོད་བྱ། །ཤེས་རབ་གཡོན་གྱི་ལག་པ་ལ། །ཐབས་ཆེན་གཡས་ཀྱི་ལག་པས་མཆོད། །མཚན་ལྡན་རྡོ་རྗེ་ཀ་པཱ་ལ། །ཀ་ནི་གང་དུ་མི་གནས་ཞིང༌། །པཱ་ནི་མ་སྐྱེས་སྐྱེ་བ་མེད། །ལ་ནི་བློ་འདས་ཡིད་དང་བྲལ། །སྐུ་གསུམ་མི་འགྱུར་ཀ་པཱ་ལར། །ཟག་མེད་བདེ་བའི་ཆང་ཕུད་བཏབ། །སྐྱེ་འཆི་མེད་པའི་བདུད་རྩི་བླུགས། །ཡི་གེ་གསུམ་གྱིས་བྱིན་གྱིས་བརླབས། །ཨོཾ་གྱིས་སྐྱེ་མེད་སྤྲུལ་སྐུར་སྦྱངས། ཨཱཿཡིས་འགག་མེད་ལོངས་སྐུར་སྒྱུར། །ཧཱུྂ་གིས་བློ་འདས་ཆོས་སྐུར་སྤེལ། །ལན་གསུམ་དཀྲུགས་པའི་བདུད་རྩི་འདི། །ཕ་རོལ་ཕྱིན་དྲུག་ལྷ་མོ་མཆོད། །མཉམ་ཉིད་དབྱིངས་སུ་བཞེས་སུ་གསོལ། །ཨོཾ་ཨཱཿཧཱུྂ། མཆོད་དོ། ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་ངོ་བོར་གྱུར་པ། ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས། འཕགས་པའི་དགེ་འདུན་ཐམས་ཅད་ཀྱི་མངའ་བདག དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱཿཧཱུྂ། རྒྱལ་བ་ཁྱབ་བདག་རྡོ་རྗེ་འཆང་ཆེན་པོའི་ཞལ་དུ་ཨོཾ་ཨཱཿཧཱུྂ། རྒྱལ་སྲས་ཏིལླི་པའི་ཞལ་དུ་ཨོཾ་ཨཱཿཧཱུྂ། མཁས་མཆོག་ནཱ་རོ་པའི་ཞལ་དུ་ཨོཾ་ཨཱཿཧཱུྂ། མར་པ་ཆོས་ཀྱི་བློ་གྲོས་ཀྱི་ཞལ་དུ་ཨོཾ་ཨཱཿཧཱུྂ། མི་ལ་རྡོ་རྗེ་རྒྱལ་མཚན་གྱི་ཞལ་དུ་ཨོཾ་ཨཱཿཧཱུྂ། མཉམ་མེད་སྒམ་པོའི་ཞལ་དུ་ཨོཾ་ཨཱཿཧཱུྂ།

བདེ་གཤེགས་ཕག་མོ་གྲུ་པའི་ཞལ་དུ་ཨོཾ་ཨཱཿཧཱུྂ། ཆོས་ཀྱི་རྗེ་འཇིག་རྟེན་གསུམ་གྱི་མགོན་པོའི་ཞལ་དུ་ཨོཾ་ཨཱཿཧཱུྂ། སླར་ཡང་རྡོ་རྗེ་འཆང་གི་ཞལ་དུ་ཨོཾ་ཨཱཿཧཱུྂ། ཡི་དམ་རྡོ་རྗེ་རྣལ་འབྱོར་མའི་ཞལ་དུ་ཨོཾ་ཨཱཿཧཱུྂ། ལཀྵིཾ་ཀ་རའི་ཞལ་དུ་ཨོཾ་ཨཱཿཧཱུྂ། དཔལ་ལྡན་བིརྺ་པའི་ཞལ་དུ་ཨོཾ་ཨཱཿཧཱུྂ། ཨ་བ་དྷཱུ་ཏི་པའི་ཞལ་དུ་ཨོཾ་ཨཱཿཧཱུྂ། གྲུབ་ཆེན་ཤ་བ་རི་པའི་ཞལ་དུ་ཨོཾ་ཨཱཿཧཱུྂ། དཔལ་ལྡན་ལྡོམ་བུ་པའི་ཞལ་དུ་ཨོཾ་ཨཱཿཧཱུྂ། བླ་མ་སངས་རྒྱས་སྦྱིན་གྱི་ཞལ་དུ་ཨོཾ་ཨཱཿཧཱུྂ། སྔགས་འཆང་ཧཾ་ཀ་རའི་ཞལ་དུ་ཨོཾ་ཨཱཿཧཱུྂ། བླ་མ་ཀུན་དགའ་བཛྲ་གྱི་ཞལ་དུ་ཨོཾ་ཨཱཿཧཱུྂ། བླ་མ་སྐྱི་སྟོན་ཆེན་པོའི་ཞལ་དུ་ཨོཾ་ཨཱཿཧཱུྂ། བླ་མ་དར་མ་བསོད་ནམས་ཀྱི་ཞལ་དུ་ཨོཾ་ཨཱཿཧཱུྂ། བླ་མ་གྲགས་པ་ཆེན་པོའི་ཞལ་དུ་ཨོཾ་ཨཱཿཧཱུྂ། བླ་མ་རི་ཁྲོད་དབང་ཕྱུག་གི་ཞལ་དུ་ཨོཾ་ཨཱཿཧཱུྂ། ཐུགས་སྲས་ཆོས་རྗེའི་ཞལ་དུ་ཨོཾ་ཨཱཿཧཱུྂ། བླ་མ་ལེགས་པ་མགོན་པོའི་ཞལ་དུ་ཨོཾ་ཨཱཿཧཱུྂ། བླ་མ་བཛྲ་བཀྲ་ཤིས་ཀྱི་ཞལ་དུ་ཨོཾ་ཨཱཿཧཱུྂ། བླ་མ་བྱང་ཆུབ་བཟང་པོའི་ཞལ་དུ་ཨོཾ་ཨཱཿཧཱུྂ། མཉམ་མེད་ངག་དབང་གྲགས་པའི་ཞལ་དུ་ཨོཾ་ཨཱཿཧཱུྂ། མང་ཐོས་དཀོན་མཆོག་རཏྣའི་ཞལ་དུ་ཨོཾ་ཨཱཿཧཱུྂ། རྩ་བའི་བླ་མ་ཀུན་དགའ་རཏྣའི་ཞལ་དུ་ཨོཾ་ཨཱཿཧཱུྂ། 

ཁ་སྐོང༌། མཉམ་མེད་རིན་ཆེན་ཕུན་ཚོགས་ཀྱི་ཞལ་དུ་ཨོཾ་ཨཱཿཧཱུྂ། རྗེ་བཙུན་ཆོས་རྒྱལ་ཕུན་ཚོགས་ཀྱི་ཞལ་དུ་ཨོཾ་ཨཱཿཧཱུྂ། མཁན་ཆེན་རྣམ་འཇོམས་ཕུན་ཚོགས་ཀྱི་ཞལ་དུ་ཨོཾ་ཨཱཿཧཱུྂ། རིགས་འཛིན་ཆོས་ཀྱི་གྲགས་པའི་ཞལ་དུ་ཨོཾ་ཨཱཿཧཱུྂ། རྣམ་འདྲེན་དཀོན་མཆོག་ཕྲིན་ལས་རྣམ་རྒྱལ་ཀྱི་ཞལ་དུ་ཨོཾ་ཨཱཿཧཱུྂ། དཀོན་མཆོག་ཕྲིན་ལས་བཟང་པོའི་ཞལ་དུ་ཨོཾ་ཨཱཿཧཱུྂ། སྐུ་བཞིའི་དབང་ཕྱུག་དྷརྨ་རཱ་ཛའི་ཞལ་དུ་ཨོཾ་ཨཱཿཧཱུྂ། རིགས་བརྒྱའི་ཁྱབ་བདག་དཀོན་མཆོག་བསྟན་འཛིན་འགྲོ་འདུལ་གྱི་ཞལ་དུ་ཨོཾ་ཨཱཿཧཱུྂ། དཔལ་ལྡན་མགར་ཆེན་པའི་ཞལ་དུ་ཨོཾ་ཨཱཿཧཱུྂ། རྗེ་བཙུན་ཆོས་ཀྱི་ཉི་མའི་ཞལ་དུ་ཨོཾ་ཨཱཿཧཱུྂ། ཁྱབ་བདག་པདྨའི་རྒྱལ་མཚན་གྱི་ཞལ་དུ་ཨོཾ་ཨཱཿཧཱུྂ། མཚུངས་མེད་ཆོས་ཀྱི་རྒྱལ་མཚན་གྱི་ཞལ་དུ་ཨོཾ་ཨཱཿཧཱུྂ། ཁྲི་ཆེན་མ་ཧཱ་མཉྫུའི་ཞལ་དུ་ཨོཾ་ཨཱཿཧཱུྂ། རང་བྱུང་ཆོས་ཉིད་ནོར་བུའི་ཞལ་དུ་ཨོཾ་ཨཱཿཧཱུྂ། རྗེ་བཙུན་ཐུགས་རྗེ་ཉི་མའི་ཞལ་དུ་ཨོཾ་ཨཱཿཧཱུྂ། ཨོ་རྒྱན་ནུས་ལྡན་རྡོ་རྗེའི་ཞལ་དུ་ཨོཾ་ཨཱཿཧཱུྂ། རྗེ་བཙུན་དཀོན་མཆོག་ཆོས་སྐྱབས་ཀྱི་ཞལ་དུ་ཨོཾ་ཨཱཿཧཱུྂ། འདྲེན་མཆོག་ཆོས་ཀྱི་བློ་གྲོས་ཀྱི་ཞལ་དུ་ཨོཾ་ཨཱཿཧཱུྂ། ཀུན་གཟིགས་ཞི་བའི་བློ་གྲོས་ཀྱི་ཞལ་དུ་ཨོཾ་ཨཱཿཧཱུྂ། ། འདི་ཡན་ཁ་བསྐངས། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱི་ཡེ་བཛྲ་བཻ་རོ་ཙ་ནཱི་ཡེ་ཧཱུྂ་ཧཱུྂ་ཧཱུྂ་ཕཊ྄་ཕཊ྄་ཕཊ྄་ཨོཾ་ཨཱཿཧཱུྂ། ཨོཾ་བཛྲ་བཻ་རོ་ཙ་ནཱི་ཡེ་ཨོཾ་ཨཱཿཧཱུྂ། ཨོཾ་བཛྲ་ཌཱ་ཀི་ནཱི་ཨོཾ་ཨཱཿཧཱུྂ། ཨོཾ་བཛྲ་ལཱ་མེ་ཨོཾ་ཨཱཿཧཱུྂ། ཨོཾ་བཛྲ་ཁནྜ་རོ་ཧེ་ཨོཾ་ཨཱཿཧཱུྂ། ཨོཾ་བཛྲ་རཱུ་པི་ཎཱི་ཡེ་ཨོཾ་ཨཱཿཧཱུྂ། རྒྱུད་སྡེ་ཆེན་པོ་བཞི་དང་ཟུང་དུ་འབྲེལ་བའི་ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི་ཞལ་དུ་ཨོཾ་ཨཱཿཧཱུྂ། དམ་པ་ཡེ་ཤེས་ཆོས་སྐྱོང་བའི་སྲུང་མ་རྣམས་ཀྱི་ཞལ་དུ་ཨོཾ་ཨཱཿཧཱུྂ། ཨོཾ་ན་མོ་བྷ་ག་ཝ་ཏཱི་བཛྲ་ཝཱ་རཱ་ཧཱི་བཾ་ཧུཾ་ཧཱུྂ་ཕཊ྄྄།

ཨོཾ་ན་མོ་ཨཱརྻ་ཨ་པ་རཱ་ཛི་ཏེ་ཏྲཻ་ལོཀྱ་མཱ་ཏེ་མ་ཧཱ་བཱིདྱེ་ཤྭ་རི་ཧུཾ་ཧཱུྂ་ཕཊ྄྄། ཨོཾ་ན་མཿསརྦ་བྷཱུ་ཏ་བྷ་ཡཱ་ཝ་ཧེ་མ་ཧཱ་བཛྲེ་ཧུཾ་ཧཱུྂ་ཕཊ྄྄། ཨོཾ་ན་མོ་བཛྲ་ཨཱ་ས་ནེ་ཨ་ཛི་ཏེ་ཨ་པ་རཱ་ཛི་ཏེ་ཝ་ཤྱཾ་ཀ་རི་ནི་ཏྲ་བྷྲཱ་མ་ཎི་ཧུཾ་ཧཱུྂ་ཕཊ྄྄། ཨོཾ་ན་མཿཤོ་ཥ་ཎི་རོ་ཥ་ཎི་ཀྲོ་དྷ་ནི་ཀ་རཱ་ལི་ནི་ཧུཾ་ཧཱུྂ་ཕཊ྄྄། ཨོཾ་ན་མཿཏྲཱ་ས་ནི་མཱ་ར་ཎི་པྲ་བྷེ་ད་ནི་ཨ་པ་རཱ་ཛ་ཡེ་ཧུཾ་ཧཱུྂ་ཕཊ྄྄། ཨོཾ་ན་མོ་བི་ཛ་ཡེ་ཛམྦྷ་ནི་སྟྭམྦྷ་ནི་མོ་ཧ་ནི་ཧུཾ་ཧཱུྂ་ཕཊ྄྄། ཨོཾ་ན་མོ་བཛྲ་ཝཱ་རཱ་ཧཱི་མ་ཧཱ་ཡོ་གི་ནཱི་ཀཱ་མེ་ཤྭ་རི་ཁ་གེ་ཧུཾ་ཧཱུྂ་ཕཊ྄྄། རང་གི་ལྟེ་བར་བྂ་ལ་སྔགས་བདུན་གྱིས་བསྐོར་བའི་ཕྱོགས་བཞིར་དགའ་བ་འཁྱིལ་པ་དམར་པོ་དག་དང༌། སྟེང་དུ་ཕག་ཞལ་ནག་པོའི་སྨིན་མཚམས་དགའ་བ་འཁྱིལ་པ་དཀར་པོ་གནས་པར་གྱུར་པའི་འོག་གཞི་སྔགས་ཕྲེང་རླུང་དང་བཅས་པ་སྣ་བུག་ནས་ཐོན། འགྲོ་བ་རྣམས་ཀྱང་དེ་རྣམས་སུ་བྱས་ཤིང་སྟེང་ཞལ་གྱི་སྣ་བུག་གཡས་སུ་ཞུགས། གཡོན་པ་ནས་ཐོན་རང་གི་སྣ་བུག་གཡོན་པར་ཞུགས། ལྟེ་བར་དགའ་འཁྱིལ་དང་བཅས་པ་འཁོར་བ་ལ་དམིགས་ཏེ། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱི་ཡེ་བཛྲ་བཻ་རོ་ཙ་ནཱི་ཡེ་ཧཱུྂ་ཧཱུྂ་ཧཱུྂ་ཕཊ྄་ཕཊ྄་ཕཊ྄་སྭཱ་ཧཱ། ཨོཾ་བཛྲ་བཻ་རོ་ཙ་ནཱི་ཡེ་ཧུཾ་ཧཱུྂ་ཕཊ྄། ཨོཾ་བཛྲ་ཌཱ་ཀི་ནཱི་ཧུཾ་ཧཱུྂ་ཕཊ྄། ཨོཾ་བཛྲ་ལཱ་མེ་ཧུཾ་ཧཱུྂ་ཕཊ྄། ཨོཾ་བཛྲ་ཁནྜ་རོ་ཧེ་ཧུཾ་ཧཱུྂ་ཕཊ྄། ཨོཾ་བཛྲ་རཱུ་པི་ཎཱི་ཡེ་ཧུཾ་ཧཱུྂ་ཕཊ྄། བུམ་བསྐྱེད་ནི། བུམ་པའི་ནང་དུ། སྨན་ལྔ། འབྲུ་ལྔ། རིན་པོ་ཆེ་སྣ་ལྔ། དྲི་དང་སྙིང་པོ་སོགས་ཆུ་གཙང་མས་ལེགས་པར་བགང༌། ལྷ་རྫས་ཀྱི་གོས་ཀྱི་མགུལ་ཆིངས། ཁ་རྒྱན་ཀུ་ཤ་རྨ་བྱའི་སྒྲོ་སོགས་ཀྱིས་བརྒྱན་ཏེ་བཤམས་ནས་བྱིན་གྱིས་བརླབ་པ་ནི་ངག་ཏུ། ཨོཾ་བཛྲ་ཨ་མྲྀ་ཏ་ཀུནྜ་ལི་ཧ་ན་ཧཱུྂ་ཕཊ྄། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། སྟོང་པའི་ངང་ལས་རིན་པོ་ཆེའི་བུམ་པ་དཀར་པོ་ལྟོ་བ་ཡངས་ཤིང་མགྲིན་པ་རིང་བ།

མཆུ་འཕྱང་བ་ལ་སོགས་པ་མཚན་ཉིད་ཡོངས་སུ་རྫོགས་པའི་ནང་དུ། ཨེ་ལས་ཆོས་ཀྱི་འབྱུང་གནས་གནས་གྲུ་གསུམ་དམར་པོ། ཡངས་ཤིང་རྒྱ་ཆེ་བ་གདེང་ཁ་ཆེ་བ་གྱེན་དུ་ཕྱོགས་པ། དེའི་སྟེང་དུ་པཾ་ལས་སྣ་ཚོགས་པདྨ་ལ་གནས་པའི་རོ་དམར་སེར་མགོ་གཡོན་དུ་ཕྱོགས་པ། ཁ་གྱེན་དུ་བསྟན་པའི་སྙིང་ཁར་ཉི་མའི་དཀྱིལ་འཁོར་གྱི་སྟེང་དུ། རང་གི་རིག་པའི་ངོ་བོ་བྂ་དམར་པོ་དེ་ལས་འོད་ཟེར་འཕྲོས། འཕགས་པ་རྣམས་མཆོད། སེམས་ཅན་གྱི་དོན་བྱས་ཚུར་འདུས་སུ་ཡོངས་སུ་གྱུར་པ་ལས། བུམ་པ་སྐད་ཅིག་གི་རྗེ་བཙུན་རྡོ་རྗེ་རྣལ་འབྱོར་མ་སྐུ་མདོག་དམར་མོ་ཉི་མ་འབུམ་གྱི་གཟི་བརྗིད་ཅན་ཞལ་གཉིས་མ། རྩ་ཞལ་ཐུར་དུ་གཟིགས་པ། གཡས་པ་ཕག་ཞལ་ནམ་མཁའ་ལ་གཟིགས་པ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ། ཁྲོ་གཉེར་བསྡུས་ཤིང་ཡིད་ཙམ་འཛུམ་པ། ཞལ་གདངས་ཤིང་མཆེ་བ་གཙིགས་པ། ཕྱག་གཡས་པས་གདུག་པ་ཅན་ཐམས་ཅད་སྐྲག་པར་མཛད་པའི་གྲི་གུག་ནམ་མཁའ་ལ་འཕྱར་བ། གཡོན་པས་བདུད་དང་སྲིན་པོ་ལ་སོགས་པའི་ཁྲག་གི་བཀང་བའི་ཐོད་པ་ཐུགས་ཁར་འཛིན་པ། མཆན་ཁུང་ན་ཐབས་མཚོན་པའི་ཁ་ཊྭཱཾ་ག་བསྣམས་པ། དབུ་སྐྲ་དམར་སེར་གྱེན་དུ་འཁྱིལ་ཞིང་སིལ་བུ་ཐུར་དུ་འཕྱང་བ་ཐོད་པ་སྐམ་པོ་ལྔའི་དབུ་རྒྱན་དང༌། རློན་པ་ཁྲག་འཛག་པ་ལྔ་བཅུའི་དོ་ཤལ་བྱས་པ། སྤྱི་བོ་རུས་པའི་འཁོར་ལོ། རྣ་ཆ། མགུལ་རྒྱན། གདུབ་བུ། སྐ་རགས་ཏེ་ཕྱག་རྒྱ་ལྔ་ཡིས་བརྒྱན་པ། སྒེག་པ་ལ་སོགས་པའི་གར་གྱི་ཉམས་དགུ་དང་ལྡན་པ། སྐུ་ལང་ཚོ་དར་ལ་བབ་ཅིང་དགྱེས་པ་ཞབས་གཡས་པའི་རྐང་མཐིལ་གྱི་གཡོན་པའི་བརླ་ལ་སྦྱར་བ། གཡོན་པས་རོ་དང་ཉི་མའི་དཀྱིལ་འཁོར་རབ་ཏུ་མནན་པ། ཡེ་ཤེས་ཀྱི་མེ་རབ་ཏུ་འབར་བའི་དབུས་ན་གནས་པར་གྱུར། རང་གི་ལྟེ་བར་ཨོཾ་བཾ་ལས་རྡོ་རྗེ་ཕག་མོ་དམར་མོ། སྙིང་ཁར་ཧཾ་ཡོཾ་ལས་གཤིན་རྗེ་མ་སྔོན་མོ། མགྲིན་པར་ཧྲིཾ་མོཾ་ལས་རྨོངས་བྱེད་མ་དཀར་མོ། མགོ་བོར་ཧྲིཾ་ཧྲིཾ་ལས་སྐྱོད་བྱེད་མ་སེར་མོ།

སྤྱི་གཙུག་ཏུ་ཧུཾ་ཧཱུྂ་ལས་སྐྲག་བྱེད་མ་ལྗང་ཁུ། ཡན་ལག་ཐམས་ཅད་ལ་ཕཊ྄་ཕཊ྄་ལས་ཙཎྜི་ཀ་དུད་ཁཿརྣམས་ཀྱིས་མཚན་པར་གྱུར་པའི་སྤྱི་བོར་ཟླ་བ་ལ་གནས་པའི་ཨོཾ་དཀར་པོ། མགྲིན་པར་པདྨ་ལ་གནས་པའི་ཨཱཿདམར་པོ། སྙིང་ཁར་ཉི་མ་གནས་པའི་བྂ་སྨུག་ནག་ལས་འོད་ཟེར་འཕྲོས་པས། རང་བཞིན་གྱིས་གནས་དང་ཆོས་ཀྱི་ཕོ་བྲང་ནས་རྗེ་བཙུན་མ་ལྷ་ལྔའི་དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། བཛྲ་ས་མ་ཛཿ ཕེཾ ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་པཱ་དྱཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་པུཥྤེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་དྷཱུ་པེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་ཨཱ་ལོ་ཀེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་གནྡྷེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་ནཻ་ཝི་དྱེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ས་པ་རི་ཝཱ་ར་ཤཔད་པྲ་ཏཱིཙྪ་ཡེ་སྭཱ་ཧཱ། ཛཿཧཱུྂ་བཾ་ཧོཿ གཉིས་སུ་མེད་པར་ཐིམ་པར་གྱུར། སླར་ཡང་སྙིང་གའི་ས་བོན་ལས་འོད་ཟེར་འཕྲོས་པས། བཅོམ་ལྡན་འདས་དཔལ་འཁོར་ལོ་བདེ་མཆོག་གི་དཀྱིལ་འཁོར་སྤྱན་དྲངས། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་པཱ་དྱཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་པུཥྤཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་སཱ་པ་རི་ཝཱ་ར་དྷཱུ་པཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཨཱ་ལོ་ཀཾ་པྲ་ཏཱིཙྪ་ཡེ་སྭཱ་ཧཱ། །ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་གནྡྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ནཻ་ཝེ་དྱཾ་པྲ་ཏཱིཙྪ་ཡེ་སྭཱ་ཧཱ།

ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཤཔད་པྲ་ཏཱིཙྪ་ཡེ་སྭཱ་ཧཱ། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་དབང་སྐུར་རོ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུྂ། ཞེས་ཡེ་ཤེས་ཀྱི་བདུད་རྩིས་གང་བའི་ཐོད་པས་དབང་བསྐུར། སྒོ་གསུམ་གྱི་དྲི་མ་དག ཆུའི་ལྷག་མ་ཡར་ལུད་པ་ལས་སྤྱི་བོར་མི་བསྐྱོད་པའི་ངོ་བོ་རྡོ་རྗེ་སྔོན་པོ་རྩེ་ལྔ་པས་མཚན་ཞིང་དབང་གི་ལྷ་དེ་རྣམས་ལ་ཐིམ་པར་གྱུར། དེ་ནས་བུམ་ལྷ་ལ་དམིགས་ནས། མཆོད་བསྟོད་བྱ་བ་ནི། ཨོཾ་བཛྲ་ཨ་མྲྀ་ཏ་ཀུནྜ་ལི་ཧ་ན་ཧ་ན་ཧཱུྂ་ཕཊ྄། བསངས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། སྦྱངས། སྟོང་པའི་ངང་ལས་ཨཱཿལས་ཐོད་པའི་ནང་དུ། ཧཱུྂ་ཡིག་འོད་དུ་ཞུ་བ་ལས་བྱུང་ཞིང་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་ལ་སོགས་པ་བྱང་ཆུབ་སེམས་དཔའ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བ། རྒྱ་ནམ་མཁའི་མཐའ་དང་མཉམ་པ་དུས་འཁོར་བ་མ་སྟོངས་ཀྱི་བར་དུ་རྒྱུན་མི་འཆད་པའི་རང་བཞིན་དུ་གྱུར། ཨོཾ་ཤྲཱི་བཛྲ་ཝཱ་རཱ་ཧཱི་ཨརྒྷཾ་ཨཱཿཧཱུྂ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་པཱ་དྱཾ་ཨཱཿཧཱུྂ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་པུཥྤཾ་ཨཱཿཧཱུྂ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་དྷཱུ་པཾ་ཨཱཿཧཱུྂ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ཨཱ་ལོ་ཀཾ་ཨཱཿཧཱུྂ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་གནྡྷཾ་ཨཱཿཧཱུྂ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ནཻ་ཝི་དྱཾ་ཨཱཿཧཱུྂ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་ཤཔད་ཨཱཿཧཱུྂ་སྭཱ་ཧཱ། ཆོས་དབྱིངས་ཡེ་ཤེས་རང་བཞིན་རྣམ་དག་ལས། །སྒྱུ་མའི་རྣམ་འཕྲུལ་ལྷ་མོ་མཆོད་ཡོན་མ། །བཅོམ་ལྡན་བུམ་པའི་ལྷ་ཚོགས་མཉེས་ཕྱིར་འབུལ། །རྡོ་རྗེ་མཆོད་ཡོན་མ་ཡིས་མཉེས་གྱུར་ཅིག

།ཨོཾ་ཤྲཱི་བཛྲ་ཝཱ་རཱ་ཧཱི་ཨརྒྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། ཆོས་དབྱིངས་ཡེ་ཤེས་རང་བཞིན་རྣམ་དག་ལས། །སྒྱུ་མའི་རྣམ་འཕྲུལ་ལྷ་མོ་ཞབས་བསིལ་མ། །བཅོམ་ལྡན་བུམ་པའི་ལྷ་ཚོགས་མཉེས་ཕྱིར་འབུལ། །རྡོ་རྗེ་ཞབས་བསིལ་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་པཱ་དྱཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། ཆོས་དབྱིངས་ཡེ་ཤེས་རང་བཞིན་རྣམ་དག་ལས། །སྒྱུ་མའི་རྣམ་འཕྲུལ་ལྷ་མོ་མེ་ཏོག་མ། །བཅོམ་ལྡན་བུམ་པའི་ལྷ་ཚོགས་མཉེས་ཕྱིར་འབུལ། །རྡོ་རྗེ་མེ་ཏོག་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་པུཥྤེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། ཆོས་དབྱིངས་ཡེ་ཤེས་རང་བཞིན་རྣམ་དག་ལས། །སྒྱུ་མའི་རྣམ་འཕྲུལ་ལྷ་མོ་བདུག་སྤོས་མ། །བཅོམ་ལྡན་བུམ་པའི་ལྷ་ཚོགས་མཉེས་ཕྱིར་འབུལ། །རྡོ་རྗེ་བདུག་སྤོས་མ་ཡིས་མཉེས་ཕྱིར་འབུལ། །ཨོཾ་ཤྲཱི་བཛྲ་ཝཱ་རཱ་ཧཱི་དྷཱུ་པཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། ཆོས་དབྱིངས་ཡེ་ཤེས་རང་བཞིན་རྣམ་དག་ལས། །སྒྱུ་མའི་རྣམ་འཕྲུལ་ལྷ་མོ་སྣང་གསལ་མ། །བཅོམ་ལྡན་བུམ་པའི་ལྷ་ཚོགས་མཉེས་ཕྱིར་འབུལ། །རྡོ་རྗེ་སྣང་གསལ་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་ཨཱ་ལོ་ཀེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། ཆོས་དབྱིངས་ཡེ་ཤེས་རང་བཞིན་རྣམ་དག་ལས། །སྒྱུ་མའི་རྣམ་འཕྲུལ་ལྷ་མོ་དྲི་ཆབ་མ། །བཅོམ་ལྡན་བུམ་པའི་ལྷ་ཚོགས་མཉེས་ཕྱིར་འབུལ། །རྡོ་རྗེ་དྲི་ཆབ་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་གནྡྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། ཆོས་དབྱིངས་ཡེ་ཤེས་རང་བཞིན་རྣམ་དག་ལས། །སྒྱུ་མའི་རྣམ་འཕྲུལ་ལྷ་མོ་ཞལ་ཟས་མ། །བཅོམ་ལྡན་བུམ་པའི་ལྷ་ཚོགས་མཉེས་ཕྱིར་འབུལ། །རྡོ་རྗེ་ཞལ་ཟས་མ་ཡིས་མཉེས་གྱུར་ཅིག

།ཨོཾ་ཤྲཱི་བཛྲ་ཝཱ་རཱ་ཧཱི་ནཱཻ་ཝེ་དྱེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། ཆོས་དབྱིངས་ཡེ་ཤེས་རང་བཞིན་རྣམ་དག་ལས། །སྒྱུ་མའི་རྣམ་འཕྲུལ་ལྷ་མོ་སྒྲ་སྙན་མ། །བཅོམ་ལྡན་བུམ་པའི་ལྷ་ཚོགས་མཉེས་ཕྱིར་འབུལ། །རྡོ་རྗེ་སྒྲ་སྙན་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་ཤཔྟ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། ཧཱུྂ སྟོང་ཉིད་སྙིང་རྗེ་སྙིང་པོ་ཆེ། །ཁམས་གསུམ་པ་ཡི་ངོ་བོ་ཉིད། །བསྐལ་པའི་མེ་ལྟར་འབར་བའི་འོད། །རྣལ་འབྱོར་མ་ལ་ཕྱག་འཚལ་བསྟོད། །དཔལ་ལྡན་རྡོ་རྗེ་མཁའ་འགྲོ་མ། །མཁའ་འགྲོ་མ་ཡི་འཁོར་ལོས་སྒྱུར། །ཡེ་ཤེས་ལྔ་དང་སྐུ་གསུང་ཐུགས། །འགྲོ་བ་སྐྱོབ་ལ་ཕྱག་འཚལ་བསྟོད། །བདེ་བའི་རང་བཞིན་མ་སྐྱེས་པ། །ཇི་བཞིན་ཉིད་དུ་རྟོགས་གྱུར་པའི། །གཞན་དོན་མཐར་མཛད་པ་ཡི། །རྣལ་འབྱོར་མ་ལ་ཕྱག་འཚལ་བསྟོད། །གཡོན་པ་ཆགས་སོགས་ཁྲོ་མོའི་ཞལ། །གཡས་པ་རྟོག་མེད་ཕག་གདོང་ཞལ། །བདག་མེད་སྐྱེ་མེད་ཆོས་ཀྱི་དབྱིངས། །རྣལ་འབྱོར་མ་ལ་ཕྱག་འཚལ་བསྟོད། །ཇི་སྙེད་རྡོ་རྗེ་མཁའ་འགྲོ་མ། །ཀུན་རྟོག་འཆིང་བ་གཅོད་མཛད་ཅིང༌། །འཇིག་རྟེན་བྱ་བ་རབ་འཇུག་པའི། །དེ་སྙེད་རྣམས་ལ་ཕྱག་འཚལ་བསྟོད། །བདེ་གཤེགས་སྐུ་ལ་གཉིས་མེད་འཁྲིལ། །ཟག་མེད་བདེ་བའི་སྐུ་ཉམས་ལྡན། །སེམས་ཅན་རྣམས་ལ་བདེ་སྟེར་མ། །ཕག་མོ་ཡུམ་ལ་ཕྱག་འཚལ་བསྟོད། །ལྟེ་བའི་དབུས་ན་འབྱུང་བཞི་འཕྲོ། །ཆོས་དང་ལོངས་སྤྱོད་རྫོགས་ལ་གནས། །མཁའ་འགྲོ་མ་རྣམས་སྡུད་མཛད་མ། །ཕག་མོ་ཡུམ་ལ་ཕྱག་འཚལ་བསྟོད། །ཕྱི་ནང་གསང་གསུམ་མཆོད་པའི་ཚོགས། །རྣལ་འབྱོར་མ་ལ་མཆོད་པར་འབུལ། །ཐུགས་དམ་བསྐང་ཕྱིར་བཞེས་སུ་གསོལ། །དངོས་གྲུབ་གནང་ཕྱིར་བཞེས་སུ་གསོལ། །གཙོ་འཁོར་ཐམས་ཅད་ཀྱི་ཐུགས་ཀའི་ས་བོན་ལ་སྔགས་ཀྱི་ཕྲེང་བས་བསྐོར་བར་ དམིགས་ཏེ་བཟླས་སོ། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱི་ཡེ་བཛྲ་བཻ་རོ་ཙ་ནཱི་ཡེ་ཧཱུྂ་ཧཱུྂ་ཧཱུྂ་ཕཊ྄་ཕཊ྄་ཕཊ྄་སྭཱ་ཧཱ།

སོགས་བྱའོ། །བུམ་ལྷ་རྣམས་འོད་དུ་ཞུ། བུམ་པའི་ཆུ་དང་དབྱེར་མེད་དུ་འདྲེས་པའི་བདུད་རྩིའི་རྒྱ་མཚོ་ཆེན་པོར་གྱུར། མདུན་བསྐྱེད་ནི། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། སྟོང་པའི་ངང་ལས་ཨེ་ལས་ཆོས་ཀྱི་འབྱུང་གནས་གྲུ་གསུམ་པ། རྩ་བ་ཕྲ་བ་ཐུར་དུ་ཟུག་པ། ཁ་གདེངས་ཆེ་བ་གྱེན་དུ་བསྟན་པ། ཕྱི་དཀར་ལ་ནང་དམར་བའི་དབུས་སུ། པཾ་ལས་པདྨ་དང་རཾ་ལས་ཉི་མའི་དཀྱིལ་འཁོར། དབུགས་བྲལ་ཕོ་མོ་སྣོལ་བའི་སྟེང་དུ། ཡི་གེ་བྂ་སྨུག་ནག་ལས་འོད་འཕྲོས། སེམས་ཅན་གྱི་དོན་བྱས་ཚུར་འདུས་ཡོངས་སུ་གྱུར་པ་ལས། ཡི་དམ་རྡོ་རྗེ་རྣལ་འབྱོར་མ་སྐུ་མདོག་དམར་མོ་ཉི་མ་འབུམ་གྱི་གཟི་བརྗིད་ཅན། ཞལ་གཉིས་མ་རྩ་ཞལ་ཁྲོ་ཞལ་ཐུར་དུ་གཟིགས་པ། གཡས་པ་ཕག་ཞལ་ནམ་མཁའ་ལ་གཟིགས་པ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ། ཁྲོ་གཉེར་བསྡུས་ཤིང་ཡིད་ཙམ་འཛུམ་པ། ཞལ་གདངས་ཤིང་མཆེ་བ་གཙིགས་པ། ཕྱག་གཡས་པས་གདུག་པ་ཅན་ཐམས་ཅད་སྐྲག་པར་བྱེད་པའི་གྲི་གུག་ནམ་མཁའ་ལ་འཕྱར་བ། གཡོན་པ་བདུད་དང་སྲིན་པོ་ལ་སོགས་པའི་ཁྲག་གིས་བཀང་བའི་ཐོད་པ་ཐུགས་ཀར་འཛིན་པ། མཆན་ཁུང་ན་ཐབས་མཚོན་པའི་ཁ་ཊྭཱཾ་ག་བསྣམས་པ། དབུ་སྐྲ་དམར་སེར་གྱེན་དུ་འཁྱིལ་ཞིང་སིལ་བུ་ཐུར་དུ་འཕྱང་བ། ཐོད་པ་སྐམ་པོ་ལྔའི་དབུ་རྒྱན་དང༌། རློན་པ་བཅུ་ལྔ་བཅུའི་དོ་ཤལ་བྱས་པ། སྤྱི་བོར་རུས་པའི་འཁོར་ལོ། རྣ་ཆ། མགུལ་རྒྱན། གདུབ་བུ། སྐེ་རགས་ཏེ། ཕྱག་རྒྱ་ལྔ་ཡིས་བརྒྱན་པ། སྒེག་པ་ལ་སོགས་པའི་གར་གྱི་ཉམས་དགུ་དང་ལྡན་པ། སྐུ་ལང་ཚོ་དར་ལ་བབ་ཅིང་རྒྱས་པ། ཞབས་གཡས་པའི་རྐང་མཐིལ་གྱི་གཡོན་པའི་བརླ་ལ་སྦྱར་བ། གཡོན་པས་རོ་དང་ཉི་མའི་དཀྱིལ་འཁོར་རབ་ཏུ་མནན་པ། ཡེ་ཤེས་ཀྱི་མེ་རབ་ཏུ་འབར་བའི་དབུས་ན་བཞུགས་པ། ཆོས་འབྱུང་གི་ཟུར་རྣམས་སུ་པདྨ་ཉི་མ་རོའི་གདན་ལ། ཤར་དུ་རྡོ་རྗེ་མཁའ་འགྲོ། ལྷོར་རིན་ཆེན་མཁའ་འགྲོ། ནུབ་ཏུ་པདྨ་མཁའ་འགྲོ། བྱང་དུ་ལས་ཀྱི་མཁའ་འགྲོ།

ཐམས་ཅད་ཀྱང་ཞལ་གཅིག་ཕྱག་གཉིས་གྲི་གུག་དང་ཐོད་ཁྲག་འཛིན་ཅིང༌། གྲུ་མོ་ན་ཁ་ཊྭཱཾ་ག་བསྣམས་པ། ཕྱག་རྒྱ་ལྔས་བརྒྱན་པ། གཡོན་རྐྱང་བའི་སྟབས་ཀྱིས་བཞུགས་པ། གཙོ་འཁོར་ཐམས་ཅད་ཀྱི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་རང་རང་གི་ས་བོན་ལས་འོད་ཟེར་འཕྲོས་པས། བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། བཛྲ་ས་མ་ཛཿ ཕེཾ ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་པཱ་དྱཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་པུཥྤེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་དྷཱུ་པེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་ཨཱ་ལོ་ཀེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་གནྡྷེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་ནཻ་ཝེ་དྱེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱི་བཛྲ་ཡོ་གི་ནཱི་ས་པ་རི་ཝཱ་ར་ཤཔད་པྲ་ཏཱིཙྪ་ཡེ་སྭཱ་ཧཱ། ཛཿཧཱུྂ་བཾ་ཧོཿ གཉིས་སུ་མེད་པར་ཐིམ་པར་གྱུར། སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས། དབང་གི་ལྷ་འཁོར་དང་བཅས་པ་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་པཱ་དྱཾ་པྲ་ཏཱིཙྪ་ཡེ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་པུཥྤེ་པྲ་ཏཱིཙྪ་ཡེ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་དྷཱུ་པཱེ་པྲ་ཏཱིཙྪ་ཡེ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་ཨཱ་ལོ་ཀེ་པྲ་ཏཱིཙྪ་ཡེ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་གནྡྷེ་པྲ་ཏཱིཙྪ་ཡེ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་ནཱཻ་ཝེ་དྱེ་པྲ་ཏཱིཙྪ་ཡེ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་ཤཔད་པྲ་ཏཱིཙྪ་ཡེ་སྭཱ་ཧཱ། དེ་བཞིན་གཤེགས་པ་ཐམས་ཅད་ཀྱིས་འདི་རྣམས་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀུན་གྱི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་དབང་བསྐུར་རོ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུྂ།

ཞེས་ཡེ་ཤེས་ཀྱི་བདུད་རྩིས་གང་བའི་ཐོད་པས་དབང་བསྐུར། སྒོ་གསུམ་གྱི་དྲི་མ་དག ཆུའི་ལྷག་མ་ཡར་ལུད་པ་ལས། གཙོ་མོ་ལ་མི་བསྐྱོད་པའི་ངོ་བོ་རྡོ་རྗེ་སྔོན་པོ་རྩེ་ལྔ་པ་དང༌། མཁའ་འགྲོ་མ་བཞི་ལ་རིན་ཆེན་འབྱུང་ལྡན་གྱིས་དབུ་བརྒྱན་ཅིང༌། དབང་གི་ལྷ་རྣམས་ཀྱང་དེ་རྣམས་ལ་ཐིམ་པར་གྱུར་པའི་ལྟེ་བར་ཨོཾ་བཾ་ལས་རྡོ་རྗེ་ཕག་མོ་དམར་མོ། སྙིང་ཁར་ཧཾ་ཡོཾ་ལས་གཤིན་རྗེ་མ་སྔོན་མོ། མགྲིན་པར་ཧྲིཾ་མོཾ་ལས་རྨོངས་བྱེད་མ་དཀར་མོ། མགོ་བོར་ཧྲིཾ་ཧྲིཾ་ལས་སྐྱོད་བྱེད་མ་སེར་མོ། སྤྱི་གཙུག་ཏུ་ཧུཾ་ཧཱུྂ་ལས་སྐྲག་བྱེད་མ་ལྗང་ཁུ། ཡན་ལག་ཐམས་ཅད་ལ་ཕཊ྄་ཕཊ྄་ལས་ཙཎྜི་ཀ་དུད་ཁཿརྣམས་ཀྱིས་མཚན་པར་གྱུར། སྙིང་གའི་ས་བོན་ལས་བྱུང་བའི་སྒོ་མཚམས་མ་ལ་སོགས་པའི་མཆོད་པའི་ལྷ་མོ་རྣམས་ཀྱིས་དཀྱིལ་འཁོར་པ་ལ་མཆོད་པར་གྱུར། 

མཆོད་པ་བྱིན་རླབས་ནི་ངག་ཏུ། ཨོཾ་བཛྲ་ཨ་མྲྀ་ཏ་ཀུནྜ་ལི་ཧ་ན་ཧ་ན་ཧཱུྂ་ཕཊ྄། ཀྱིས་བསངས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། གིས་སྦྱངས། སྟོང་པའི་ངང་ལས་ཨཱཿལས་ཐོད་པ་ཡངས་ཤིང་རྒྱ་ཆེ་བའི་ནང་དུ། མཆོད་ཡོན། ཞལ་བསིལ། བསང་གཏོར། ཞབས་བསིལ། མེ་ཏོག་བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨརྒྷཾ་ཨཱཿཧཱུྂ། ཨོཾ་ཨཱ་ཙ་མཱ་ནཾ་ཨཱཿཧཱུྂ། ཨོཾ་པྲོཀྵ་ཎཾ་ཨཱཿཧཱུྂ། ཨོཾ་པཱ་དྱཾ་ཨཱཿཧཱུྂ། ཨོཾ་པུཥྤཾ་ཨཱཿཧཱུྂ། ཨོཾ་དྷཱུ་པཱཾ་ཨཱཿཧཱུྂ། ཨོཾ་ཨཱ་ལོ་ཀཾ་ཨཱཿཧཱུྂ། ཨོཾ་གནྡྷཾ་ཨཱཿཧཱུྂ། ཨོཾ་ནཱཻ་ཝེ་དྱཾ་ཨཱཿཧཱུྂ། ཨོཾ་ཤཔད་ཨཱཿཧཱུྂ། ཡན་ལག་བརྒྱད་ལྡན་དྲི་མ་མེད་པའི་ཆབ། །མཚོ་ངོམ་བསིལ་ལ་ཡང་བའི་མཆོད་ཡོན་འདི། །བཅོམ་ལྡན་སྙིང་པོའི་རྣལ་འབྱོར་མ་ལ་འབུལ། །རྡོ་རྗེ་མཆོད་ཡོན་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་ཨརྒྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། དྲི་མ་མེད་པའི་ལྷ་རྫས་ལས་བྱུང་བའི། །ཞལ་བསིལ་དམ་པ་གངྒཱའི་ཆུ་རྒྱུན་འདི། །གློ་བུར་ཉེས་པའི་དྲི་མ་དག་ཕྱིར་འབུལ། །རྡོ་རྗེ་ཞལ་བསིལ་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་ཨཱ་ཙ་མཱ་ནཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། སྒྲིབ་གསུམ་ཉེས་པའི་ཚོགས་རྣམས་དག་བྱེད་ཅིང༌། །དྲི་མེད་ཡེ་ཤེས་ལྡན་པའི་བསང་གཏོར་འདི། །སྐུ་གསུང་ཐུགས་ལ་ཁྲུས་ཆབ་འདི་ཕུལ་བས། །རྡོ་རྗེ་བསང་གཏོར་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་པྲོཀྵ་ཎཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། །ནམ་མཁའི་གོས་ཅན་རིན་ཐང་མེད་པའི་ཆབ། །རྣམ་པར་འཐོར་བའི་རླུང་གིས་མི་གཡོ་བའི། །ཆབ་ཀྱི་དཀྱིལ་འཁོར་ལྷ་ཚོགས་དགྱེས་ཕྱིར་འབུལ། །རྡོ་རྗེ་ཞབས་བསིལ་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་པཱ་དྱཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ།

ཞིང་ཁམས་ཀུན་ཏུ་སྐྱེ་ཞིང་གནས་པ་ཡི། །མེ་ཏོག་རྣམ་མང་ཇི་སྙེད་མཆིས་པ་ཀུན། །སངས་རྒྱས་མཁའ་འགྲོ་མ་ལ་འབུལ་ལགས་ན། །རྡོ་རྗེ་མེ་ཏོག་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་པུཥྤེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། །ཞིང་ཁམས་ཀུན་ཏུ་སྦྱར་ཞིང་གནས་པ་ཡི། །བདུག་སྤོས་རྣམ་མང་ཇི་སྙེད་མཆིས་པ་ཀུན། །རྡོ་རྗེ་མཁའ་འགྲོ་མ་ལ་འབུལ་ལགས་ན། །རྡོ་རྗེ་བདུག་སྤོས་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་དྷཱུ་པེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། །ཞིང་ཁམས་ཀུན་ཏུ་སྒྲོན་ཞིང་གནས་པ་ཡི། །སྣང་གསལ་རྣམ་མང་ཇི་སྙེད་མཆིས་པ་ཀུན། །རིན་ཆེན་མཁའ་འགྲོ་མ་ལ་འབུལ་ལགས་ན། །རྡོ་རྗེ་སྣང་གསལ་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་ཨཱ་ལོ་ཀེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། ཞིང་ཁམས་ཀུན་ཏུ་འཕྲོ་ཞིང་གནས་པ་ཡི། །དྲི་མཆོག་རྣམ་མང་ཇི་སྙེད་མཆིས་པ་ཀུན། །པདྨ་མཁའ་འགྲོ་མ་ལ་འབུལ་ལགས་ན། །རྡོ་རྗེ་དྲི་མཆོག་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་གནྡྷེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། །ཞིང་ཁམས་ཀུན་ཏུ་སྦྱིན་དང་གནས་པ་ཡི། །རོ་མཆོག་རྣམ་མང་ཇི་སྙེད་མཆིས་པ་ཀུན། །ལས་ཀྱི་མཁའ་འགྲོ་མ་ལ་འབུལ་ལགས་ན། །རྡོ་རྗེ་ཞལ་ཟས་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་ནཻ་ཝི་དྱེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། །ཞིང་ཁམས་ཀུན་ཏུ་གྲག་ཅིང་གནས་པ་ཡི། །སྒྲ་སྙན་རྣམ་མང་ཇི་སྙེད་མཆིས་པ་ཀུན། །ཆོས་དབྱིངས་མཁའ་འགྲོ་མ་ལ་འབུལ་ལགས་ན། །རྡོ་རྗེ་སྒྲ་སྙན་མ་ཡིས་མཉེས་གྱུར་ཅིག །ཨོཾ་ཤྲཱི་བཛྲ་ཝཱ་རཱ་ཧཱི་ཤཔྟ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། ཧཱུྂ ཕྱག་འཚལ་བཅོམ་ལྡན་དཔའ་བོ་དབང་ཕྱུག་ནི། །བསྐལ་པའི་མེ་ཆེན་ལྟ་བུར་རབ་ཏུ་འབར། །རལ་པའི་ཅོད་པན་དབུ་ཡི་རྒྱན་དུ་བཅིངས། །མཆེ་བ་རབ་གཙིགས་དྲག་ཤུལ་འཇིགས་པའི་ཞལ། །སྐུ་ལ་ཕྱག་སྟོང་གཟི་བརྗིད་ལྡན་པ་པོ། །དགྲ་སྟ་ཞགས་པ་ཁ་ཊྭཱཾ་མདུང་བསྣམས་ཤིང༌། །རབ་འཇིགས་སྟག་གི་པགས་པ་གོས་སུ་གྱོན། །སྐུ་ཆེན་དུད་ཁ་བགེགས་མཐར་མཛད་ལ་འདུད། །བཅོམ་ལྡན་རྣམ་ཀུན་རྡོ་རྗེ་ཕག་མོ་ཆེ། །འཇིག་རྟེན་གསུམ་གཞན་རྒོལ་བས་མི་ཚུགས་ཤིང༌། །འབྱུང་པོའི་འཇིགས་པ་མ་ལུས་རྡོ་རྗེ་ཕག་མོས་འགེམས། །རྡོ་རྗེ་གདན་བཞུགས་ཚངས་པ་ལས་རྒྱལ་ཞིང༌། །བདུད་ཀྱི་སྡེ་རྣམས་སྐེམས་ཤིང་ཕམ་པར་མཛད། །སྐྱེ་གནས་འབྱུང་བ་ཀུན་གྱི་རང་བཞིན་གཟུགས། །ས་གསུམ་དབང་ཕྱུག་ཆོས་རྣམས་ཡོངས་རྫོགས་མཛད། །རྣལ་འབྱོར་འདོད་པའི་དབང་ཕྱུག་མ་ལ་འདུད།

༈ སྙིང་གའི་ས་བོན་ལས་བྱུང་བའི་མཆོད་པའི་ལྷ་མོ་རྣམས་ཀྱིས་དཀྱིལ་འཁོར་པ་ལ་མཆོད་པར་གྱུར། ཡོན་ཆབ་མཐའ་ཡས་བླ་ན་མེད་པ་འདི། །རབ་འབྱམས་ཆོས་ཀྱི་དབྱིངས་རྣམས་བཀང་ནས་ནི། །དུས་གསུམ་བླ་མ་རྣམས་དང་དཀོན་མཆོག་མཆོད། །ཐུགས་རྗེས་འགྲོ་བའི་དོན་དུ་བཞེས་སུ་གསོལ། །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། རྒྱལ་བའི་སྐུ་ལ་ཉོན་མོངས་མི་མངའ་ཡང༌། །སེམས་ཅན་ཉོན་མོངས་བག་ཆགས་སྦྱོང་སླད་དུ། །སྐུ་གསུང་ཐུགས་ལ་ཁྲུས་ཆབ་འདི་གསོལ་བས། །ཁམས་གསུམ་གནས་པའི་དྲི་མ་དག་གྱུར་ཅིག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་པཱ་དྱཾ་པྲ་ཏཱིཙྪ་ཡེ་སྭཱ་ཧཱ། དཀྱིལ་འཁོར་ཀུན་ཏུ་རྒྱལ་བ་མཉེས་གྱུར་པའི། །ཁ་དོག་དབྱིབས་ལེགས་རིན་ཆེན་མེ་ཏོག་འདི། །ནམ་མཁའ་གང་བར་སེམས་ཀྱིས་མངོན་སྤྲུལ་ནས། །གཞལ་ཡས་ཁང་དུ་སྤྲིན་བཞིན་གཏིབ་གྱུར་ཅིག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་པུཥྤཾ་པྲ་ཏཱིཙྪ་ཡེ་སྭཱ་ཧཱ། ཚུལ་ཁྲིམས་དྲི་ལྡན་སྤོས་མཆོག་དམ་པ་འདི། །ཏིང་འཛིན་སྔགས་དང་ཕྱག་རྒྱས་བྱིན་རླབས་པའི། །སངས་རྒྱས་ཞིང་དུ་སྤོས་དྲི་ངད་ལྡན་པས། །རྒྱལ་བ་རྒྱ་མཚོའི་ཚོགས་རྣམས་མཉེས་གྱུར་ཅིག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་དྷཱུ་པཾ་པྲ་ཏཱིཙྪ་ཡེ་སྭཱ་ཧཱ། ཡེ་ཤེས་སྒྲོན་མེ་མ་རིག་མུན་སེལ་བའི། །ཤེས་རབ་གཟི་ལྡན་དཔལ་གྱི་སྒྲོན་མེ་ནི། །སྤྲིན་མེད་མཁའ་ལ་ཉི་ཤར་ཇི་བཞིན་དུ། །ཡེ་ཤེས་སྣང་བས་ཕྱོགས་ཀུན་གསལ་གྱུར་ཅིག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་ཨཱ་ལོ་ཀེ་པྲ་ཏཱིཙྪ་ཡེ་སྭཱ་ཧཱ། སྟོང་གསུམ་ཀུན་ཏུ་དྲི་མཆོག་འབྱུང་གྱུར་པའི། །སྤོས་དང་སྨན་སྦྱར་ཆུ་གཙང་རྒྱལ་བའི་ཆུས། །ཡེ་ཤེས་མཁའ་ལ་བདུད་རྩིའི་ཆུ་རྒྱུན་གྱིས། །མི་གཙང་དྲི་མའི་ཚོགས་རྣམས་དག་གྱུར་ཅིག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་གནྡྷཾ་པྲ་ཏཱིཙྪ་ཡེ་སྭཱ་ཧཱ། རྒྱལ་བའི་སྐུ་ལ་བཀྲེས་པ་མི་མངའ་ཡང༌། །འགྲོ་བའི་དོན་དུ་ལྷ་རྫས་བདུད་རྩིའི་བཤོས། །དག་ཅིང་གཙང་མར་སྦྱར་ཏེ་འབུལ་ལགས་ན། །ཡེ་ཤེས་ཐུགས་རྗེའི་སྤྱན་གྱིས་བཞེས་སུ་གསོལ། །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་ནཻ་ཝི་དྱཾ་པྲ་ཏཱིཙྪ་ཡེ་སྭཱ་ཧཱ།

དྲིལ་ཆེན་སིལ་སྙན་སྒྲ་སྒྲོག་ཚངས་པའི་དབྱངས། །རྔ་བོ་ཆེ་དང་དུང་སོགས་སྒྲ་སྙན་ཏེ། །གསུང་དབྱངས་ངག་གིས་བསྟོད་དེ་གུས་འབུལ་ན། །སེམས་ཅན་རྣམས་ལ་ཆོས་སྒྲ་སྒྲོག་པར་ཤོག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་ཤཔད་པྲ་ཏཱིཙྪ་ཡེ་སྭཱ་ཧཱ། ༈ །བཅོམ་ལྡན་འདས་མ་རྡོ་རྗེ་རྣལ་འབྱོར་མ། །སྟོང་ཉིད་སྙིང་རྗེ་ལྡན་པའི་བདག་ཉིད་ཅན། །བསྐལ་པའི་མེ་འབར་འཇིགས་པའི་ཧཱུྂ་སྒྲ་སྒྲོག །རྡོ་རྗེ་གཏུམ་མོ་དེ་ལ་ཕྱག་འཚལ་ལོ། །ཕག་གདོང་རྟོག་མེད་ཆོས་སྐུ་འགྱུར་མེད་སྟོན། །ཁྲོ་མོའི་ཐུགས་རྗེས་འགྲོ་བའི་དོན་མཛད་མ། །འགྲོ་དོན་རྫོགས་མཛད་འཇིགས་པའི་ཆ་ལུགས་ཅན། །རྟོག་མེད་འགྲོ་དོན་མཛད་ལ་ཕྱག་འཚལ་བསྟོད། །འཇིགས་རུང་དཔའ་མོ་མ་རུངས་ཚར་གཅོད་མ། །སྤྱན་གསུམ་མཆེ་གཙིགས་སྐུ་གསུམ་དོན་དང་ལྡན། །ཉོན་མོངས་གཅོད་མཛད་འཇིགས་པའི་ང་རོ་ཅན། །བདུད་འདུལ་འཇོམས་མའི་སྐུ་ལ་ཕྱག་འཚལ་བསྟོད། །སྐྲ་གྲོལ་གཅེར་བུ་སྐྱོན་བྲལ་འཇིགས་པའི་གཟུགས། །ཉོན་མོངས་སྐྱོན་བྲལ་སེམས་ཅན་དོན་མཛད་མ། །ཐུགས་རྗེའི་ལྕགས་ཀྱུས་འགྲོ་དྲུག་གནས་ནས་འདྲེན། །ཕྲིན་ལས་རྫོགས་མཛད་དེ་ལ་ཕྱག་འཚལ་བསྟོད། །དུར་ཁྲོད་གནས་བཞུགས་རུ་ཏྲ་ཕོ་མོ་འདུལ། །དྲག་མོ་འཇིགས་ཚུལ་ཕཊ྄་ཀྱི་སྒྲ་སྒྲོག་ཅིང༌། །ཐབས་མཁས་ཐུགས་རྗེས་འགྲོ་བའི་དོན་མཛད་མ། །བདུད་འདུལ་དྲག་མོའི་སྐུ་ལ་ཕྱག་འཚལ་བསྟོད། །ཆོས་ཉིད་དོན་རྟོགས་འཆིང་བའི་ཚུལ་སྤངས་མ། །རོ་དང་ཉི་ཟླ་པདྨའི་གདན་གྱི་ཚུལ། །རྒྱན་རྣམས་ཀུན་གྱི་རབ་མཛེས་ཁྲོ་མོའི་སྐུ། །ཡོན་ཏན་རྫོགས་མཛད་དེ་ལ་ཕྱག་འཚལ་བསྟོད། །གྲི་གུག་ཐོད་པ་ཁ་ཊྭཱཾ་ཕྱག་ན་བསྣམས། །ཉོན་མོངས་གཅོད་མཛད་ཡེ་ཤེས་འོད་དང་ལྡན། །དུག་གསུམ་གཅོད་མཛད་སྐུ་གསུམ་ལྷུན་གྱིས་གྲུབ། །འགྲོ་བའི་དོན་མཛད་དེ་ལ་ཕྱག་འཚལ་བསྟོད། །བདེ་ཆེན་རང་བྱུང་རྡོ་རྗེ་མཁའ་འགྲོ་མ། །མི་འགྱུར་ཡེ་ཤེས་རྡོ་རྗེ་ཆོས་ཀྱི་སྐུ། །རྟོག་མེད་སྤྲོས་བྲལ་ཡེ་ཤེས་ཆོས་དབྱིངས་དོན། །ཡང་དག་གཉིས་མེད་སྐུ་ལ་ཕྱག་འཚལ་བསྟོད། །ལྷ་མོ་དྲུག་གི་རང་བཞིན་རྡོ་རྗེའི་རིགས། །དཔལ་འབར་འཇིགས་མཛད་ཁྲོ་ཚུལ་འགྱིང་བག་ཅན། །བདེ་ཆེན་རང་བྱུང་ཕྱག་རྒྱ་ཆེན་པོའི་དོན། །ཉོན་མོངས་སྒྲོལ་མཛད་དེ་ལ་ཕྱག་འཚལ་བསྟོད། །ཀུན་རྫོབ་དོན་དམ་རང་བཞིན་ཕག་མོ་སྟེ། །སྐུ་མདོག་དམར་བ་ཐུགས་རྗེའི་རང་འོད་ཅན། །འདོད་དགུ་ཕུན་ཚོགས་རྡོ་རྗེ་མཁའ་འགྲོ་མ། །བདེ་ཆེན་རང་བྱུང་སྐུ་ལ་ཕྱག་འཚལ་བསྟོད། །དུར་ཁྲོད་རྒྱན་རྣམས་སྐུ་ལ་རྫོགས་པ་སྟེ། །གྲི་གུག་ཁ་ཊྭཱཾ་ཕྱག་མཚན་སོ་སོར་བསྣམས། །ཐུགས་རྗེའི་རང་བཞིན་སྐྲ་གྲོལ་ཐུར་དུ་སྤུངས། །སྤྱན་དམར་འཛུམ་ཞལ་དེ་ལ་ཕྱག་འཚལ་བསྟོད། །ཕྲིན་ལས་དྲུག་པ་རྡོ་རྗེ་མཁའ་འགྲོ་མ། །བདེ་འགྲོའི་གནས་སུ་འདྲེན་པའི་ཐུགས་རྗེ་ཅན། །སྐྱོན་བྲལ་ཡང་དག་ལྷ་ཡི་ལྷར་གྱུར་པ། །རྡོ་རྗེ་འཕྲུལ་མོ་ཆེ་ལ་ཕྱག་འཚལ་བསྟོད།

༼མཆོད་བཞི་བསྟོད་བཞི་དགོས་པ་ལས། མཆོད་བཞི་བསྟོད་གསུམ་ལས་མི་འདུག བསྟོད་པ་གཉིས་གཅིག་ཏུ་འདུག་པས་དཔྱད་པར་ཞུ༌།༽ ཧཱུྂ རི་བོ་ཆེན་པོའི་ལྷོ་ཕྱོགས་ན། །ཨུ་རྒྱན་རང་བྱུང་དུར་ཁྲོད་ནས། །རི་བོ་ཐམས་ཅད་རུས་པའི་རི། །རྩི་ཤིང་ཐམས་ཅད་མདའ་དང་མདུང༌། །ཆུ་ཀླུང་ཐམས་ཅད་ཁྲག་དང་ཞག །ས་གཞི་ཐམས་ཅད་ཀེང་རུས་ལ། །སྒྲ་སྐད་ཐམས་ཅད་ཧཱུྂ་དང་ཕཊ྄། །ཁྲོ་བཅུ་རྒྱུ་བར་མི་ནུས་ཤིང༌། །སྟོབས་ཆེན་ཐམས་ཅད་འཇོམས་པའི་ས། །ཡུམ་མཆོག་རྡོ་རྗེ་ཕག་མོ་དེ་ན་བཞུགས། །སྤྱན་འདྲེན་གནས་འདིར་གཤེགས་སུ་གསོལ། །ཕྱག་འཚལ་མཆོད་པ་རབ་ཏུ་འབུལ། །མ་ཡི་སྐུ་མདོག་དམར་སེར་འོད་དུ་འབར་བ་ལས། །བདེ་ཆེན་ཉམས་དང་ལྡན་པའི་མཁའ་འགྲོ་འབུམ། །ཞབས་གཉིས་གར་སྟབས་སྐྱིལ་ཀྲུང་ཕྱེད་པ་ལས། །བདུད་བཞི་ཐལ་བར་རློག་པའི་མཁའ་འགྲོ་འབུམ། །སྤྱན་གསུམ་ལྡང་མིག་ཕྱོགས་བཅུར་གཟིགས་པ་ལས། །སྣང་སྲིད་ཟིལ་གྱིས་གནོན་པའི་མཁའ་འགྲོ་འབུམ། །ཞལ་གཉིས་རབ་གདངས་མཆེ་བ་གཙིགས་པ་ལས། །སྐྱེ་འཆི་རྩད་ནས་གཅོད་པའི་མཁའ་འགྲོ་འབུམ། །དོན་དམ་རང་བཞིན་ཕག་ཞལ་ནག་པོ་ལས། །ཆོས་སྐུ་འགྱུར་བ་མེད་པའི་མཁའ་འགྲོ་འབུམ། །ཕྱག་གཡས་གྲི་གུག་ནམ་མཁར་འཕྱར་བ་ལས། །བདུད་བཞི་རྩད་ནས་གཅོད་པའི་མཁའ་འགྲོ་འབུམ། །ཕྱག་གཡོན་བྷནྡྷ་ཁྲག་བཀང་བསྣམས་པ་ལས། །རྟོག་མེད་ཟས་ལ་རོལ་པའི་མཁའ་འགྲོ་འབུམ། །ཐོད་སྐམ་ལྔ་ཡིས་དབུ་ལ་བརྒྱན་པ་ལས། །རིགས་ལྔས་འགྲོ་དོན་མཛད་པའི་མཁའ་འགྲོ་འབུམ། །དབུ་སྐྲ་སིལ་བུ་ཐུར་དུ་གྲོལ་བ་ལས། །སེམས་ཅན་བདེ་ལ་འགོད་པའི་མཁའ་འགྲོ་འབུམ། །རུས་པའི་རྒྱན་དྲུག་སྐུ་ལ་གསོལ་བ་ལས། །ཕ་རོལ་ཕྱིན་དྲུག་རྫོགས་པའི་མཁའ་འགྲོ་འབུམ། །རྡོ་རྗེ་ཁ་ཊྭཱཾ་ནམ་མཁར་ཕྱར་བ་ལས། །གནས་ལུགས་སྟོང་ཉིད་རྟོགས་པའི་མཁའ་འགྲོ་འབུམ། །དེ་ལ་མི་མགོ་གསུམ་གྱིས་བརྒྱན་པ་ལས། །དུག་གསུམ་གནད་དུ་བསྣུན་པའི་མཁའ་འགྲོ་འབུམ། །རྡོ་རྗེ་འཁོར་ལོས་རབ་ཏུ་བརྒྱན་པ་ལས། །ཕྲིན་ལས་རྣམ་བཞི་མཛད་པའི་མཁའ་འགྲོ་འབུམ། །དར་སྣ་ལྔ་ཡི་བ་དན་ཕྱར་བ་ལས། །ཡོན་ཏན་ནུབ་པ་མེད་པའི་མཁའ་འགྲོ་འབུམ། །གསེར་གྱི་བུམ་པ་རབ་ཏུ་ལྡིར་བ་ལས། །ཆོས་སྐུ་ཡོན་ཏན་འཛིན་པའི་མཁའ་འགྲོ་འབུམ། །ཌཱ་མ་རུ་ཡི་སིལ་སྒྲ་འཁྲོལ་བ་ལས། །ཤེས་རབ་སྙན་བརྒྱུད་འཛིན་པའི་མཁའ་འགྲོ་འབུམ། །ཡུ་བ་དྲང་ཞིང་དཀར་ལ་ལྡེམ་པ་ལས། །བདུད་ཀྱི་རྒྱལ་མཚན་བསྙེལ་བའི་མཁའ་འགྲོ་འབུམ། །རྡོ་རྗེ་ཕྱེད་པ་ཐུར་དུ་བསྟན་པ་ལས། །དགྲ་བགེགས་གཡུལ་ངོ་ཟློག་པའི་མཁའ་འགྲོ་འབུམ། །ཐོད་རློན་ལྔ་བཅུའི་དོ་ཤལ་འཕྱང་བ་ལས། །གསང་སྔགས་རྒྱུད་སྡེ་འཛིན་པའི་མཁའ་འགྲོ་འབུམ། །ཡུམ་གྱི་མཁའ་ལ་མཐོ་དམན་མེད་པ་ལས། །ཆོས་རྣམས་མ་ལུས་བཞུགས་པའི་མཁའ་འགྲོ་འབུམ། །རོ་ཡི་གདན་ལ་དགྱེས་པར་བཞུགས་པ་ལས། །རྣམ་རྟོག་ཐམས་ཅད་སྤངས་པའི་མཁའ་འགྲོ་འབུམ། །མེ་དཔུང་འབར་བའི་ནང་ན་བཞུགས་པ་ལས། །ཉོན་མོངས་རྣམ་རྟོག་སྲེག་པའི་མཁའ་འགྲོ་འབུམ། །གཅེར་བུ་སྐུ་མདོག་དཔལ་གྱི་བེའུ་ལས། །འདོད་ཆགས་བདེ་བར་བསྒྱུར་བའི་མཁའ་འགྲོ་འབུམ། །འདི་རྣམས་ཐམས་ཅད་མ་ཡི་སྤྲུལ་པ་སྟེ། །ཁྲོ་མོའི་གཟུགས་ཅན་རྡོ་རྗེ་རྣལ་འབྱོར་མ། །དབང་ཕྱུག་གཙོ་མོ་ཁྱོད་ལ་བདག་བསྟོད་དོ། །ལྷ་མོ་ཁྱོད་ལ་བསྟོད་པའི་བསོད་ནམས་ཀྱིས། །མི་མཐུན་གནོད་པའི་ཕྱོགས་རྣམས་ཞི་བ་དང༌། །མཆོག་དང་ཐུན་མོང་དངོས་གྲུབ་བསྩལ་དུ་གསོལ།

༈ །སྙིང་ཁའི་ས་བོན་ལས་བྱུང་བའི་རྒྱལ་སྲིད་རིན་པོ་ཆེ་སྣ་བདུན་གྱིས་དཀྱིལ་འཁོར་པ་ལ་མཆོད་པར་གྱུར། ཛམྦུའི་ཆུ་བོའི་གསེར་ལས་ལེགས་བྱས་ཤིང༌། །རྩིབས་སྟོང་ལྡན་པའི་དཔག་ཚད་ལྔ་བརྒྱ་པ། །ཕྱོགས་ལས་རྣམ་པར་རྒྱལ་བར་བྱེད་པ་ཡི། །འཁོར་ལོ་རིན་ཆེན་གུས་པས་དབུལ་བར་བགྱི། །ཨོཾ་ཤྲཱི་བཛྲ་ཡོ་གི་ནཱི་ཙཀྲ་རཏྣ་པྲ་ཏཱིཙྪ་ཧཱུྂ་སྭཱ་ཧཱ། ནམ་མཁའི་མཛོད་ལྟར་རེ་བ་སྐོང་མཛད་ཅིང༌། །ཉི་མ་སྟོང་ལས་ལྷག་པའི་གཟི་བརྗིད་འབར། །དྲི་མེད་བཻ་ཌཱུརྻ་ཡི་རིན་ཆེན་མཆོག །ནོར་བུ་རིན་ཆེན་གུས་པས་དབུལ་བར་བགྱི། །ཨོཾ་ཤྲཱི་བཛྲ་ཡོ་གི་ནཱི་མ་ཎི་རཏྣ་པྲ་ཏཱིཙྪ་ཧཱུྂ་སྭཱ་ཧཱ། འཁྲི་ཤིང་གཞོན་ནུ་བཞིན་དུ་ལུས་ཕྲ་ཞིང༌། །བཞིན་རས་རྒྱས་པ་ཟླ་བའི་མཛེས་པ་འཕྲོག །ཨུཏྤལ་མིག་ཅན་དགའ་བཞི་མཆོག་སྟེར་མ། །བཙུན་མོ་རིན་ཆེན་གུས་པས་དབུལ་བར་བགྱི། །ཨོཾ་ཤྲཱི་བཛྲ་ཡོ་གི་ནཱི་སྟྲཱི་རཏྣ་པྲ་ཏཱིཙྪ་ཧཱུྂ་སྭཱ་ཧཱ། ཀུན་གྱི་གནས་དང་གཏེར་ལ་རྟེན་བྱེད་ཅིང༌། །རྒོལ་བ་གཞན་གྱིས་བརྫི་བར་མི་ནུས་ཤིང༌། །ཚོགས་གཉིས་རིན་ཆེན་གཏེར་ལ་ལོངས་སྤྱོད་པ། །ཁྱིམ་བདག་རིན་ཆེན་གུས་པས་དབུལ་བར་བགྱི། །ཨོཾ་ཤྲཱི་བཛྲ་ཡོ་གི་ནཱི་གྲྀ་ཧ་པ་ཏི་རཏྣ་པྲ་ཏཱིཙྪ་ཧཱུྂ་སྭཱ་ཧཱ། ཐེག་ཆེན་ཐལ་དཀར་མཆེ་བ་དྲུག་ལྡན་ཞིང༌། །དམན་པའི་འཇིགས་པ་དག་ལས་རྒྱལ་བྱེད་ཀྱི། །ས་ལ་རབ་བརྟན་ལྟ་བུར་བགྲོད་གྱུར་པ། །གླང་པོ་རིན་ཆེན་གུས་པས་དབུལ་བར་བགྱི། །ཨོཾ་ཤྲཱི་བཛྲ་ཡོ་གི་ནཱི་ཧསྟི་རཏྣ་པྲ་ཏཱིཙྪ་ཧཱུྂ་སྭཱ་ཧཱ། སྤྲིན་གྱི་ཤུགས་ཅན་ཅང་ཤེས་ཀུན་གྱི་གཙོ། །མྱུར་མགྱོགས་རྟ་བདུན་ཁེངས་པ་འཕྲོག་བྱེད་ཅིང༌། །རྫུ་འཕྲུལ་མཁའ་ལ་ཐོགས་མེད་འགྲོ་བ་ཡི། །རྟ་མཆོག་རིན་ཆེན་གུས་པས་དབུལ་བར་བགྱི། །ཨོཾ་ཤྲཱི་བཛྲ་ཡོ་གི་ནཱི་ཨ་ཤྭ་རཏྣ་པྲ་ཏཱིཙྪ་ཧཱུྂ་སྭཱ་ཧཱ། གང་གི་ཡིད་ལ་འདོད་པའི་དཔལ་དག་གིས། །རིག་ཤེས་གནས་ལ་མཁས་པའི་དགའ་སྟོན་གྱིས། །ལྷུན་གྲུབ་འབད་པ་མེད་པར་སྤྱོད་བྱེད་པའི། །བློན་པོ་རིན་ཆེན་གུས་པས་དབུལ་བར་བགྱི། །ཨོཾ་ཤྲཱི་བཛྲ་ཡོ་གི་ནཱི་པ་རི་ཎཱ་ཡ་ཀ་རཏྣ་པྲ་ཏཱིཙྪ་ཧཱུྂ་སྭཱ་ཧཱ།

ཧཱུྂ། རྡོ་རྗེ་ཕག་མོ་བདེ་གཤེགས་ཡུམ། །འདོད་པའི་དབང་ཕྱུག་སྐལ་ལྡན་མ། །མཁའ་འགྲོ་ཆེན་མོ་རྣལ་འབྱོར་གཙོ། །རྡོ་རྗེ་དབྱིངས་ཀྱི་ཁྲོ་རྒྱལ་ཡུམ། །ཕྱག་རྒྱ་ཆེན་མོ་རྡོ་རྗེའི་སྐུ། །ཧེ་རུ་ཀ་དཔལ་ཡང་དག་སྦྱོར། །དབུ་སྟོང་མ་ལ་སྤྱན་སྟོང་མ། །སྟོང་ཕྲག་བཅུ་ཡི་ཞལ་གདོང་མ། །ཁྲོ་གཉེར་མཆེ་བ་རབ་ཏུ་གཙིགས། །ཉི་མ་འབུམ་གྱི་གཟི་བརྗིད་ཅན། །སྤྱན་མིག་དམར་སེར་གློག་ལྟར་འཁྱུག །དབུ་སྐྲ་གྱེན་རྫེས་ཐོག་སེར་འབེབས། །སེང་གེའི་གཟུགས་ཅན་འདབ་བཟང་གཟུགས། །གླང་པོའི་རྒྱལ་པོའི་ཆེ་བའི་གཟུགས། །འཇིག་རྟེན་གསུམ་གྱི་ལྟོ་བ་ཅན། །རྒྱ་མཚོའི་མཐའ་བརྟགས་སྐེ་རགས་ཅན། །ཐོད་པ་དང་ནི་ཁ་ཊྭཱཾ་འཛིན། །རྡོ་རྗེ་ཟངས་གྲིས་གདུག་པ་འཇོམས། །མི་རུས་ཕྲེང་བའི་རྒྱན་ཆ་ཅན། །མི་མགོ་རློན་པའི་དོ་ཤལ་ཅན། །བདེ་གཤེགས་འབུམ་ནི་ཁྱོད་ཀྱི་འཁོར། །ཆེ་བའི་ལྷ་རྣམས་ཁྱོད་ཀྱི་བྲན། །རིག་པའི་རྒྱལ་མོ་འདོད་གཟུགས་ཅན། །རྣལ་འབྱོར་ཆེ་བའི་དངོས་གྲུབ་འབེབས། །དཔལ་ཆེན་དངོས་གྲུབ་མཆོག་སྩོལ་བའི། །ཧཱུྂ་དང་ཕཊ྄་ཀྱི་འབྲུག་སྒྲ་ཅན། །ཁྲོ་མོའི་གཟུགས་ཅན་ཁམས་གསུམ་འཇོམས། །རྒྱ་མཚོ་རྫིང་རྣམས་སྐེམས་པར་མཛད། །སྣ་ཚོགས་པད་ཉི་ངེས་གནོན་ཅིང༌། །སྲིད་པ་གསུམ་པོ་ཟ་བར་བྱེད། །ཟས་སུ་མ་ཧཱ་མཾ་ས་གསོལ། །མ་ཧཱ་རཀྟ་བཏུང་བར་བྱེད། །མ་རུངས་གདུག་པ་སྐྲག་མཛད་ཅིང༌། །རྨོངས་དང་རེངས་དང་སྐྲོད་མཛད་མ། །འཇིགས་པར་མཛད་ཅིང་གསོད་པར་མཛད། །ངོ་མཚར་འདོད་པའི་གཟུགས་ཅན་མ། །ཡིད་འོང་དངོས་གྲུབ་མཆོག་སྩོལ་བའི། །ཕག་མོ་ཁྱོད་ལ་ཕྱག་འཚལ་བསྟོད། །བདག་གིས་ཁྱོད་ལ་གང་གསོལ་བའི། །དོན་དེ་དེ་རིང་སྩལ་དུ་གསོལ། །དབང་བཞི་བསྐུར་བར་མཛད་དུ་གསོལ། །སྐུ་བཞི་འགྲུབ་པར་མཛད་དུ་གསོལ། །རྒྱུད་བཞི་སྨིན་པར་བྱིན་གྱིས་རློབས། །ཕྲིན་ལས་རྣམ་བཞིའི་དངོས་གྲུབ་སྩོལ། །ལྟེ་བའི་དབུས་གནས་རྣལ་འབྱོར་མ། །ཞེ་སྡང་གཅོད་མཛད་གྲུབ་པ་མོ། །མེ་ལོང་ཡེ་ཤེས་ངོ་བོ་ཉིད། །རྡོ་རྗེ་ཕག་མོ་ཕྱག་འཚལ་བསྟོད། །མེ་དཔུང་འབར་བའི་ལྟེ་བ་ལ། །སྐུ་གསུང་ཐུགས་དང་ཡེ་ཤེས་ལྔ། །ཟག་མེད་བདེ་བ་སྟེར་མཛད་མ། །སངས་རྒྱས་ཡུམ་ལ་ཕྱག་འཚལ་བསྟོད། །དྷཱུ་ཏིའི་འོད་ཀྱི་རང་བཞིན་ལ། །དབུགས་བྲལ་ལྟེ་བ་ཉིད་ལ་བཞུགས། །ཞུ་བའི་རང་བཞིན་བདེ་ཆེན་མ། །བདེ་སྟེར་ཡུམ་ལ་ཕྱག་འཚལ་བསྟོད། །དངོས་པོ་གཤིས་ཀྱི་དོན་སྟོན་མ། །སྐུ་བཞི་དབྱེར་མེད་གཉུག་མའི་ངང༌། །བདེ་བ་ཆེན་པོའི་ངོ་བོ་ཉིད། །རྡོ་རྗེ་མཁའ་འགྲོ་ཕྱག་འཚལ་བསྟོད། །བདེ་ཆེན་ལམ་སྣ་འདྲེན་པའི་ཡུམ། །དུ་མ་རོ་གཅིག་དོན་སྟོན་མ། །སྣང་སྟོང་དབྱེར་མེད་ངོ་བོ་ཉིད། །རིན་ཆེན་མཁའ་འགྲོ་ཕྱག་འཚལ་བསྟོད། །བདུད་བཞིའི་གཡུལ་ལས་རབ་རྒྱལ་ཞིང༌། །བདེ་ཆེན་བྱིན་གྱིས་བརླབས་མཛད་མ། །རྩ་རླུང་ཐིག་ལེའི་ངོ་བོ་ཉིད། །པདྨ་མཁའ་འགྲོ་ཕྱག་འཚལ་བསྟོད། །བདུད་དང་ལོག་འདྲེན་ཞི་མཛད་མ། །བར་ཆད་བསྲུང་ཞིང་བྱིན་རླབས་ཅན། །མཐུ་དང་རྫུ་འཕྲུལ་ངོ་བོ་ཉིད། །ལས་ཀྱི་མཁའ་འགྲོ་ཕྱག་འཚལ་བསྟོད། །མཆོག་དང་ཐུན་མོང་ལ་སོགས་པའི། །དབང་བཞི་བསྐུར་བར་མཛད་དུ་གསོལ། །སྐུ་བཞི་འགྲུབ་པར་མཛད་དུ་གསོལ། །རྒྱུད་བཞི་སྨིན་པར་བྱིན་གྱིས་རློབས། །ཕྲིན་ལས་རྣམ་བཞིའི་དངོས་གྲུབ་སྩོལ།

༈ སྙིང་ཁའི་ས་བོན་ལས་བྱུང་བའི་འདོད་ཡོན་གྱི་ལྷ་མོ་དཔག་ཏུ་མེད་པས་དཀྱིལ་འཁོར་པ་ལ་མཆོད་པར་གྱུར། ཁ་དོག་དབྱིབས་ལེགས་ཡིད་འོང་རྒྱན་ཕྲེང་ལྡན། །ཕྱོགས་དུས་ཀུན་ན་གཟུགས་མཆོག་ཅི་མཆིས་པ། །མོས་བློས་རྗེ་བཙུན་མ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་སྩལ་དུ་གསོལ། །ཨོཾ་ཤྲཱི་བཛྲ་ཝཱ་རཱ་ཧཱི་རཱུ་པ་ཀཱ་མ་གུ་ཎ་བཛྲ་པཱུ་ཛི་ཏེ་ཨཱཿཧཱུྂ། ཕྱོགས་དུས་ཀུན་ན་ཟིན་དང་མ་ཟིན་པའི། །ཡོན་ཏན་ཡིད་འོང་སྒྲ་སྙན་ཅི་མཆིས་པ། །མོས་བློས་རྗེ་བཙུན་མ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་སྩལ་དུ་གསོལ། །ཨོཾ་ཤྲཱི་བཛྲ་ཝཱ་རཱ་ཧཱི་ཤཔྟ་བཛྲ་པཱུ་ཛི་ཏེ་ཨཱཿཧཱུྂ། ཕྱོགས་དུས་ཀུན་ན་ཙནྡན་སྦྲུལ་སྙིང་དང༌། །ཨ་གར་ལ་སོགས་དབང་པོ་ཚིམ་བྱེད་དྲི། །མོས་བློས་རྗེ་བཙུན་མ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་སྩལ་དུ་གསོལ། །ཨོཾ་ཤྲཱི་བཛྲ་ཝཱ་རཱ་ཧཱི་གནྡྷེ་བཛྲ་པཱུ་ཛི་ཏེ་ཨཱཿཧཱུྂ། ཕྱོགས་དུས་ཀུན་ན་རོ་དང་བཅུད་ལྡན་པའི། །ལུས་སེམས་བརྟས་བྱེད་རོ་མཆོག་ཅི་མཆིས་པ། །མོས་བློས་རྗེ་བཙུན་མ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་བསྩལ་དུ་གསོལ། །ཨོཾ་ཤྲཱི་བཛྲ་ཝཱ་རཱ་ཧཱི་ར་ས་བཛྲ་པཱུ་ཛི་ཏེ་ཨཱཿཧཱུྂ། ཕྱོགས་དུས་ཀུན་ན་འཇམ་གཉེན་འཁྲིལ་ཆགས་པའི། །རེག་བྱའི་ཁྱད་པར་འཕགས་པ་ཅི་མཆིས་པ། །མོས་བློས་རྗེ་བཙུན་མ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་བསྩལ་དུ་གསོལ། །ཨོཾ་ཤྲཱི་བཛྲ་ཝཱ་རཱ་ཧཱི་སྤརྴེ་བཛྲ་པཱུ་ཛི་ཏེ་ཨཱཿཧཱུྂ། སྲབ་འཇམ་ཡང་པ་ལྷ་ཡི་གོས། །མི་ཕྱེད་རྡོ་རྗེའི་སྐུ་ཉིད་ལ། །མི་ཕྱེད་དད་པས་བདག་འབུལ་ན། །བདག་ཀྱང་རྡོ་རྗེའི་སྐུ་ཐོབ་ཤོག །ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཝཱ་ས་སྱ་པྲ་ཏཱིཙྪ་པུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ། ཤ་ཆེན་གསུར་གྱི་བདུག་སྤོས་དང༌། །ཞུན་ཆེན་གསལ་བའི་མར་མེ་དང༌། །བྱང་སེམས་དཀར་དམར་བདུད་རྩི་དང༌། །རྡོ་རྗེ་དྲི་ཆེན་ཞལ་ཟས་དང༌། །རྡོ་རྗེ་དྲི་ཆུའི་བདུད་རྩི་དང༌། །ཌཱ་མ་རུ་ཡི་སིལ་སྙན་གྱིས། །ཕ་རོལ་ཕྱིན་དྲུག་ལྷ་མོ་མཆོད། །ས་བཅུ་ནོན་ཕྱིར་བཞེས་སུ་གསོལ། །ཨོཾ་ཨཱཿཧཱུྂ།

ཨོཾ་སརྦ་པཉྩ་ཨ་མྲྀ་ཏ་ལ་ཁ་རཾ་ཁཱ་ཧི། ག་ན་ཙ་ཀྲ་ཁ་རཾ་ཁཱ་ཧི། ཨོཾ་བཛྲ་ཝཱ་རཱ་ཧཱི་བཻ་རོ་ཙ་ནཱི་ཧ་རི་ནི་ས་ཁ་རཾ་ཁཱ་ཧི། 

༼འདིར་བསྟོད་པ་ དགོས་པ་འདྲ།༽ རང་གི་ལྟེ་བར་བྂ་ལ་སྔགས་བདུན་གྱིས་བསྐོར་བའི་ཕྱོགས་བཞིར་དགའ་བ་འཁྱིལ་བ་བཞི་དམར་པོ་དག་དང༌། སྟེང་དུ་ཕག་ཞལ་ནག་པོའི་སྨིན་མཚམས་སུ་དགའ་བ་འཁྱིལ་བ་དཀར་པོ་གནས་པར་གྱུར་པའི་འོག་གཞིར། སྔགས་འཕྲེང་རླུང་ནང་བཅས་པ་སྣ་བུག་ནས་ཐོན། འགྲོ་བ་རྣམས་ཀྱང་དེ་རྣམས་སུ་བྱས་ཤིང་སྟེང་ཞལ་གྱི་སྣ་བུག་གཡས་སུ་ཞུགས། གཡོན་པ་ནས་ཐོན་རང་གི་སྣ་བུག་གཡོན་པར་ཞུགས། ལྟེ་བར་དགའ་འཁྱིལ་དང་བཅས་པ་འཁོར་བར་ དམིགས་ཏེ། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱི་ཡེ་བཛྲ་བཻ་རོ་ཙ་ནཱི་ཡེ་ཧཱུྂ་ཧཱུྂ་ཧཱུྂ་ཕཊ྄་ཕཊ྄་ཕཊ྄་སྭཱ་ཧཱ། ཨོཾ་བཛྲ་བཻ་རོ་ཙ་ནཱི་ཡེ་ཧུཾ་ཧཱུྂ་ཕཊ྄། ཨོཾ་བཛྲ་ཌཱ་ཀི་ནཱི་ཧུཾ་ཧཱུྂ་ཕཊ྄། ཨོཾ་བཛྲ་ལཱ་མེ་ཧུཾ་ཧཱུྂ་ཕཊ྄། ཨོཾ་བཛྲ་ཁནྜ་རོ་ཧེ་ཧུཾ་ཧཱུྂ་ཕཊ྄། ཨོཾ་བཛྲ་རཱུ་པི་ཎཱི་ཡེ་ཧུཾ་ཧཱུྂ་ཕཊ྄། དེ་ནས་ཚོགས་རྫས་རྣམས་མདུན་དུ་ཚོགས་པར་བྱས་ལ་བྱིན་གྱིས་བརླབ་པ་ནི། ཨོཾ་བཛྲ་ཨ་མྲྀ་ཏ་ཀུནྜ་ལི་ཧ་ན་ཧ་ན་ཧཱུྂ་ཧཱུྂ་ཕཊ྄། ཀྱིས་བསངས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། གིས་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཡཾ་ལས་རླུང༌། རཾ་ལས་མེ། ཀཾ་ལས་མི་མགོའི་སྒྱེད་པུ་གསུམ་གྱི་སྟེང་དུ་ཀ་པཱ་ལ་ཕྱི་དཀར་ལ་ནང་དམར་བའི་ནང་དུ། ཤ་ལྔ་བདུད་རྩི་ལྔའི་རང་བཞིན་དུ་གྱུར། ཨོཾ་ཨཱཿཧཱུྂ་ཧ་ཧོཿཧྲཱིཿ ལན་གསུམ་བཟླས་ནས། ཧཱུྂ འོག་མིན་ཆོས་དབྱིངས་ཕོ་བྲང་ནས། །བཀའ་བརྒྱུད་བླ་མ་གཤེགས་སུ་གསོལ། །ནུབ་ཕྱོགས་ཨུ་རྒྱན་གཞལ་ཡས་ནས། །རྡོ་རྗེ་ཕག་མོ་གཤེགས་སུ་གསོལ། །བདེ་ཆེན་དག་པའི་གཞལ་ཡས་ནས། །སངས་རྒྱས་མཁའ་འགྲོ་གཤེགས་སུ་གསོལ། །མི་འགྱུར་གནས་པའི་གཞལ་ཡས་ནས། །རྡོ་རྗེ་མཁའ་འགྲོ་གཤེགས་སུ་གསོལ། །གཏེར་འབྱུང་ཡིད་བཞིན་གཞལ་ཡས་ནས། །རིན་ཆེན་མཁའ་འགྲོ་གཤེགས་སུ་གསོལ། །ཤེས་རབ་བཙུན་མོའི་གཞལ་ཡས་ནས། །པདྨ་མཁའ་འགྲོ་གཤེགས་སུ་གསོལ། །དུར་ཁྲོད་ཆེན་པོའི་གཞལ་ཡས་ནས། །ལས་ཀྱི་མཁའ་འགྲོ་གཤེགས་སུ་གསོལ། །འཇིག་རྟེན་སྣ་ཚོགས་ཀྱི་གཞལ་ཡས་ནས། །སྣ་ཚོགས་མཁའ་འགྲོ་གཤེགས་སུ་གསོལ། །བསིལ་བའི་ཚལ་གྱི་དུར་ཁྲོད་ནས། །ཆོས་སྐྱོང་མ་མགོན་གཤེགས་སུ་གསོལ། །གནས་ཁང་འདི་ལ་བྱིན་གྱིས་རློབས། །ཚོགས་གཏོར་འདི་ལ་བཅུད་ཅིག་ཕོབ། །འདིར་ཚོགས་རྣལ་འབྱོར་ཐམས་ཅད་ལ། །རྐྱེན་ངན་བར་ཆད་ཞི་བ་དང༌། །མཆོག་དང་ཐུན་མོང་དངོས་གྲུབ་སྩོལ། །

དེ་ནས་ཆང་ལ་ཆོས་འབྱུང་ཉིས་བརྩེགས་བྲིས་ནས། ངག་ཏུ། དབུས་སུ་ཨོཾ་བཾ་ལས་རྡོ་རྗེ་ཕག་མོ་དམར་མོ། ཧཾ་ཡོཾ་ལས་གཤིན་རྗེ་མ་སྔོན་མོ། ཧྲཱིཾ་མོཾ་ལས་རྨོངས་བྱེད་མ་དཀར་མོ། ཧྲིཾ་ཧྲཱིཾ་ལས་སྐྱོད་བྱེད་མ་སེར་མོ། ཧུཾ་ཧཱུྂ་ལས་སྐྲག་བྱེད་མ་ལྗང་གུ། ཕཊ྄་ཕཊ྄་ལས་ཙཎྜི་ཀ་དུད་ཁ་རྣམས་སུ་གྱུར། སོར་མོ་རྣམས་སུ་ཨོཾ་ཧ་ལས་རྡོ་རྗེ་སེམས་དཔའ་དཀར་པོ། ན་མ་ཧི་ལས་རྣམ་པར་སྣང་མཛད་སེར་པོ། སྭཱ་ཧཱ་ཧུ་ལས་པདྨ་གར་གྱི་དབང་ཕྱུག་དམར་པོ། བཽ་ཥཊ་ཧེ་ལས་ཧེ་རུ་ཀ་མཐིང་ག ཧུཾ་ཧཱུྂ་ཧོཿལས་རྡོ་རྗེ་ཉི་མ་དམར་སེར། ཕཊ྄་ཧཾ་ལས་རྟ་མཆོག་ལྗང་གུ་རྣམས་སུ་གྱུར། ཨོཾ་ཨཱཿཧཱུྂ། ལག་པ་གཡོན་པ་ཉི་མའི་དཀྱིལ་འཁོར་གྱི་སྟེང་དུ། ཨོཾ་ཨཱཿཧཱུྂ། དེ་དག་གི་མཐའ་སྐོར་དུ། ཨ་ཨཱ། ཨི་ཨཱི། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཱཻ། ཨོ་ཨཱཽ། ཨཾ་ཨཱཿ ལག་པ་གཡས་པ་ཟླ་བའི་དཀྱིལ་འཁོར་གྱི་སྟེང་དུ། ཧ་ཧོཿཧྲཱིཿ དེ་དག་གི་མཐའ་སྐོར་དུ། ཀ་ཁ་ག་གྷ་ང༌། ཙ་ཚ་ཛ་ཛྙ་ཉ། ཊ་ཋ་ཌ་དྷ་ཎ། ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ་ཀྵ། ཟླ་ཉི་ཡིག་འབྲུ་དང་བཅས་པ་ཐོད་པའི་ཆང་ལ་ཐིམ། རྣམ་པ་ཆང༌། ངོ་བོ་བདུད་རྩི། རང་བཞིན་ལྷ་ཞུ། མཚན་ཉིད་བདེ་སྟོང༌། བདེ་བ་ཕུན་སུམ་ཚོགས་པ་བསྐྱེད་པ་ནམ་མཁའ་དང་མཉམ་པར་གྱུར། ཨོཾ་ཨཱཿཧཱུྂ། ཆང་སྣ་བཞི་ཡི་ཆང་ཕུད་ལ། །ས་བཅུ་ནོན་ཕྱིར་ལག་མཆོད་བྱས། །ཤེས་རབ་གཡོན་གྱི་ལག་པ་ལ། །ཐབས་ཆེན་གཡས་ཀྱི་ལག་པས་མཆོད། །མཚན་ལྡན་རྡོ་རྗེ་ཀ་པཱ་ལ། །ཀ་ནི་གང་དུ་མི་གནས་ཞིང༌། །པཱ་ནི་མ་སྐྱེས་སྐྱེ་བ་མེད། །ལ་ནི་བློ་འདས་ཡིད་དང་བྲལ། །སྐུ་གསུམ་མི་འགྱུར་ཀ་པཱ་ལར། །ཟག་མེད་བདེ་བའི་ཆང་ཕུད་གཏམས། །སྐྱེ་འཆི་མེད་པའི་བདུད་རྩི་བླུགས། །ཡི་གེ་གསུམ་གྱིས་བྱིན་གྱིས་བརླབས། །ཨོཾ་གྱིས་སྐྱེ་མེད་སྤྲུལ་སྐུར་སྦྱངས། །ཨཱཿཡིས་འགག་མེད་ལོངས་སྐུར་སྒྱུར། །ཧཱུྂ་གིས་བློ་འདས་ཆོས་སྐུར་སྤེལ། །ལན་གསུམ་དཀྲུགས་པའི་བདུད་རྩི་འདི། །ཕ་རོལ་ཕྱིན་དྲུག་ལྷ་མོ་མཆོད། །མཉམ་ཉིད་དབྱིངས་སུ་བཞེས་སུ་གསོལ།

ཨོཾ་ཨཱཿཧཱུྂ། མཆོད་དོ་ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་ངོ་བོར་གྱུར་པ། ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས། འཕགས་པའི་དགེ་འདུན་ཐམས་ཅད་ཀྱི་མངའ་བདག དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱཿཧཱུྂ། རྒྱལ་བ་ཁྱབ་བདག་རྡོ་རྗེ་འཆང་ཆེན་པོའི་ཞལ་དུ་ཨོཾ་ཨཱཿཧཱུྂ། རྒྱལ་སྲས་ཏིལླི་པའི་ཞལ་དུ་ཨོཾ་ཨཱཿཧཱུྂ། མཁས་མཆོག་ནཱ་རོ་པའི་ཞལ་དུ་ཨོཾ་ཨཱཿཧཱུྂ། མར་པ་ཆོས་ཀྱི་བློ་གྲོས་ཀྱི་ཞལ་དུ་ཨོཾ་ཨཱཿཧཱུྂ། མི་ལ་རྡོ་རྗེ་རྒྱལ་མཚན་གྱི་ཞལ་དུ་ཨོཾ་ཨཱཿཧཱུྂ། མཉམ་མེད་སྒམ་པོའི་ཞལ་དུ་ཨོཾ་ཨཱཿཧཱུྂ། བདེ་གཤེགས་ཕག་མོ་གྲུ་པའི་ཞལ་དུ་ཨོཾ་ཨཱཿཧཱུྂ། ཆོས་ཀྱི་རྗེ་འཇིག་རྟེན་གསུམ་གྱི་མགོན་པོའི་ཞལ་དུ་ཨོཾ་ཨཱཿཧཱུྂ། སླར་ཡང་རྡོ་རྗེ་འཆང་གི་ཞལ་དུ་ཨོཾ་ཨཱཿཧཱུྂ། ཡི་དམ་རྡོ་རྗེ་རྣལ་འབྱོར་མའི་ཞལ་དུ་ཨོཾ་ཨཱཿཧཱུྂ། ལཀྵིཾ་ཀ་རའི་ཞལ་དུ་ཨོཾ་ཨཱཿཧཱུྂ། དཔལ་ལྡན་བིརྺ་པའི་ཞལ་དུ་ཨོཾ་ཨཱཿཧཱུྂ། ཨ་བ་དྷཱུ་ཏི་པའི་ཞལ་དུ་ཨོཾ་ཨཱཿཧཱུྂ། གྲུབ་ཆེན་ཤ་བ་རི་པའི་ཞལ་དུ་ཨོཾ་ཨཱཿཧཱུྂ། དཔལ་ལྡན་ལྡོམ་བུ་པའི་ཞལ་དུ་ཨོཾ་ཨཱཿཧཱུྂ། བླ་མ་སངས་རྒྱས་སྦྱིན་གྱི་ཞལ་དུ་ཨོཾ་ཨཱཿཧཱུྂ། སྔགས་འཆང་ཧཾ་ཀ་རའི་ཞལ་དུ་ཨོཾ་ཨཱཿཧཱུྂ། བླ་མ་ཀུན་དགའ་བཛྲ་གྱི་ཞལ་དུ་ཨོཾ་ཨཱཿཧཱུྂ། བླ་མ་སྐྱི་སྟོན་ཆེན་པོའི་ཞལ་དུ་ཨོཾ་ཨཱཿཧཱུྂ། བླ་མ་དར་མ་བསོད་ནམས་ཀྱི་ཞལ་དུ་ཨོཾ་ཨཱཿཧཱུྂ། བླ་མ་གྲགས་པ་ཆེན་པོའི་ཞལ་དུ་ཨོཾ་ཨཱཿཧཱུྂ། བླ་མ་རི་ཁྲོད་དབང་ཕྱུག་གི་ཞལ་དུ་ཨོཾ་ཨཱཿཧཱུྂ། ཐུགས་སྲས་ཆོས་རྗེའི་ཞལ་དུ་ཨོཾ་ཨཱཿཧཱུྂ། བླ་མ་ལེགས་པ་མགོན་པོའི་ཞལ་དུ་ཨོཾ་ཨཱཿཧཱུྂ། བླ་མ་བཛྲ་བཀྲ་ཤིས་ཀྱི་ཞལ་དུ་ཨོཾ་ཨཱཿཧཱུྂ། བླ་མ་བྱང་ཆུབ་བཟང་པོའི་ཞལ་དུ་ཨོཾ་ཨཱཿཧཱུྂ། མཉམ་མེད་ངག་དབང་གྲགས་པའི་ཞལ་དུ་ཨོཾ་ཨཱཿཧཱུྂ། མང་ཐོས་དཀོན་མཆོག་རཏྣའི་ཞལ་དུ་ཨོཾ་ཨཱཿཧཱུྂ།

རྩ་བའི་བླ་མ་ཀུན་དགའ་རཏྣའི་ཞལ་དུ་ཨོཾ་ཨཱཿཧཱུྂ། འདི་མན་ཁ་སྐོང༌། མཉམ་མེད་རིན་ཆེན་ཕུན་ཚོགས་ཀྱི་ཞལ་དུ་ཨོཾ་ཨཱཿཧཱུྂ། རྗེ་བཙུན་ཆོས་རྒྱལ་ཕུན་ཚོགས་ཀྱི་ཞལ་དུ་ཨོཾ་ཨཱཿཧཱུྂ། མཁན་ཆེན་རྣམ་འཇོམས་ཕུན་ཚོགས་ཀྱི་ཞལ་དུ་ཨོཾ་ཨཱཿཧཱུྂ། རིག་འཛིན་ཆོས་ཀྱི་གྲགས་པའི་ཞལ་དུ་ཨོཾ་ཨཱཿཧཱུྂ། རྣམ་འདྲེན་དཀོན་མཆོག་ཕྲིན་ལས་རྣམ་རྒྱལ་ཀྱི་ཞལ་དུ་ཨོཾ་ཨཱཿཧཱུྂ། དཀོན་མཆོག་ཕྲིན་ལས་བཟང་པོའི་ཞལ་དུ་ཨོཾ་ཨཱཿཧཱུྂ། སྐུ་བཞིའི་དབང་ཕྱུག་དྷརྨ་རཱ་ཛའི་ཞལ་དུ་ཨོཾ་ཨཱཿཧཱུྂ། རིགས་བརྒྱའི་ཁྱབ་བདག་དཀོན་མཆོག་བསྟན་འཛིན་འགྲོ་འདུལ་གྱི་ཞལ་དུ་ཨོཾ་ཨཱཿཧཱུྂ། དཔལ་ལྡན་མགར་ཆེན་པའི་ཞལ་དུ་ཨོཾ་ཨཱཿཧཱུྂ། རྗེ་བཙུན་ཆོས་ཀྱི་ཉི་མའི་ཞལ་དུ་ཨོཾ་ཨཱཿཧཱུྂ། ཁྱབ་བདག་པདྨའི་རྒྱལ་མཚན་གྱི་ཞལ་དུ་ཨོཾ་ཨཱཿཧཱུྂ། མཚུངས་མེད་ཆོས་ཀྱི་རྒྱལ་མཚན་གྱི་ཞལ་དུ་ཨོཾ་ཨཱཿཧཱུྂ། ཁྲི་ཆེན་མ་ཧཱ་མཉྫུའི་ཞལ་དུ་ཨོཾ་ཨཱཿཧཱུྂ། རང་བྱུང་ཆོས་ཉིད་ནོར་བུའི་ཞལ་དུ་ཨོཾ་ཨཱཿཧཱུྂ། རྗེ་བཙུན་ཐུགས་རྗེ་ཉི་མའི་ཞལ་དུ་ཨོཾ་ཨཱཿཧཱུྂ། ཨོ་རྒྱན་ནུས་ལྡན་རྡོ་རྗེའི་ཞལ་དུ་ཨོཾ་ཨཱཿཧཱུྂ། རྗེ་བཙུན་དཀོན་མཆོག་ཆོས་སྐྱབས་ཀྱི་ཨོཾ་ཨཱཿཧཱུྂ། འདྲེན་མཆོག་ཆོས་ཀྱི་བློ་གྲོས་ཀྱི་ཞལ་དུ་ཨོཾ་ཨཱཿཧཱུྂ། ཀུན་གཟིགས་ཞི་བའི་བློ་གྲོས་ཀྱི་ཞལ་དུ་ཨོཾ་ཨཱཿཧཱུྂ། གཞན་ཡང་དབང་བསྐུར་རྒྱུད་བཤད་མན་ངག་གཞུང་འགྲེལ་ཐོབ་པའི་དཔལ་ལྡན་བླ་མ་དམ་པ་བརྒྱུད་པའི་ཚོགས་དང་བཅས་པ་རྣམས་ཀྱི་ཞལ་དུ་ཨོཾ་ཨཱཿཧཱུྂ། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱི་ཡེ་བཛྲ་བཻ་རོ་ཙ་ནཱི་ཡེ་ཧཱུྂ་ཧཱུྂ་ཧཱུྂ་ཕཊ྄་ཕཊ྄་ཕཊ྄་ཨོཾ་ཨཱཿཧཱུྂ། ཨོཾ་བཛྲ་བཻ་རོ་ཙ་ནཱི་ཡེ་ཨོཾ་ཨཱཿཧཱུྂ། ཨོཾ་བཛྲ་ཌཱ་ཀི་ནཱི་ཨོཾ་ཨཱཿཧཱུྂ། ཨོཾ་བཛྲ་ལཱ་མེ་ཨོཾ་ཨཱཿཧཱུྂ། ཨོཾ་བཛྲ་ཁནྜ་རོ་ཧེ་ཨོཾ་ཨཱཿཧཱུྂ། ཨོཾ་བཛྲ་རཱུ་པི་ཎཱི་ཡེ་ཨོཾ་ཨཱཿཧཱུྂ། རྒྱུད་སྡེ་ཆེན་པོ་བཞི་དང་ཟུང་དུ་འབྲེལ་བའི་ཡི་དམ་རྒྱལ་བའི་དཀྱིལ་འཁོར་གྱི་ལྷ་ཚོགས་རྣམས་ཀྱི་ཞལ་དུ་ཨོཾ་ཨཱཿཧཱུྂ།

དམ་པ་ཡེ་ཤེས་ཆོས་སྐྱོང་བའི་སྲུང་མ་རྣམས་ཀྱི་ཞལ་དུ་ཨོཾ་ཨཱཿཧཱུྂ། ལག་མཆོད་ནི། ཨོཾ་བཛྲ་ཨ་མྲྀ་ཏ་ཀུནྜ་ལི་ཧ་ན་ཧ་ན་ཧཱུྂ་ཧཱུྂ་ཕཊ྄། ཀྱིས་བསངས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། གིས་སྦྱངས། རང་གི་ལག་པ་གཡོན་པའི་མཐིལ་དུ་གཡས་པའི་སྲིན་ལག་གིས་ནང་མཆོད་ལ་རེག་པས་འབྱུང་ཉིས་བརྩེགས་བྲིས་ལ། དབུས་སུ་ཨོཾ་བཾ་ལས་རྡོ་རྗེ་ཕག་མོ་དམར་མོ། ཧཾ་ཡོཾ་ལས་གཤིན་རྗེ་མ་སྔོན་མོ། ཧྲཱིཾ་མོཾ་ལས་རྨོངས་བྱེད་མ་དཀར་མོ། ཧྲིཾ་ཧྲཱིཾ་ལས་སྐྱོད་བྱེད་མ་སེར་མོ། ཧུཾ་ཧཱུྂ་ལས་སྐྲག་བྱེད་མ་ལྗང་གུ། ཕཊ྄་ཕཊ྄་ལས་ཙཎྜི་ཀ་དུད་ཁ་རྣམས་སུ་གྱུར། མཐེ་བོང་ནས་བརྩམས་ཏེ། ཨོཾ་ཧ་ལས་རྡོ་རྗེ་སེམས་དཔའ་དཀར་པོ། ན་མ་ཧི་ལས་རྣམ་པར་སྣང་མཛད་སེར་པོ། སྭཱ་ཧཱ་ཧུ་ལས་པདྨ་གར་གྱི་དབང་ཕྱུག་དམར་པོ། བཽ་ཥཊ་ཧེ་ལས་ཧེ་རུ་ཀ་མཐིང་ག །ཧུཾ་ཧཱུྂ་ཧོཿལས་རྡོ་རྗེ་ཉི་མ་དམར་སེར། ཕཊ྄་ཧཾ་ལས་རྟ་མཆོག་ལྗང་གུ་རྣམས་སུ་གྱུར། ཐབས་གཡས་བསྐོར་དང༌། ཤེས་རབ་གཡོན་སྐོར་དུ་ ཨོཾ་ གསུམ་མ་སོགས་ཀྱི་མཐར་ ཨོཾ་ཨཱཿཧཱུྂ་ གིས་འབུལ ། ཡོན་ཆབ་མཐའ་ཡས་བླ་ན་མེད་པ་འདི། །རབ་འབྱམས་ཆོས་ཀྱི་དབྱིངས་རྣམས་བཀང་ནས་ནི། །དུས་གསུམ་བླ་མ་རྣམས་དང་དཀོན་མཆོག་མཆོད། །ཐུགས་རྗེས་འགྲོ་བའི་དོན་དུ་བཞེས་སུ་གསོལ། །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། རྒྱལ་བའི་སྐུ་ལ་ཉོན་མོངས་མི་མངའ་ཡང༌། །སེམས་ཅན་ཉོན་མོངས་བག་ཆགས་སྦྱངས་སླད་དུ། །སྐུ་གསུང་ཐུགས་ལ་ཁྲུས་ཆབ་འདི་གསོལ་བས། །ཁམས་གསུམ་གནས་པའི་དྲི་མ་དག་གྱུར་ཅིག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་པཱ་དྱཾ་པྲ་ཏཱིཙྪ་ཡེ་སྭཱ་ཧཱ། དཀྱིལ་འཁོར་ཀུན་ཏུ་རྒྱལ་བ་མཉེས་གྱུར་པའི། །ཁ་དོག་དབྱིབས་ལེགས་རིན་ཆེན་མེ་ཏོག་འདི། །ནམ་མཁའ་གང་བར་སེམས་ཀྱིས་མངོན་སྤྲུལ་ནས། །གཞལ་ཡས་ཁང་དུ་སྤྲིན་བཞིན་གཏིབ་གྱུར་ཅིག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་པུཥྤཾ་པྲ་ཏཱིཙྪ་ཡེ་སྭཱ་ཧཱ།

ཚུལ་ཁྲིམས་དྲི་ལྡན་སྤོས་མཆོག་དམ་པ་འདི། །ཏིང་འཛིན་སྔགས་དང་ཕྱག་རྒྱས་བྱིན་རླབས་པའི། །སངས་རྒྱས་ཞིང་དུ་སྤོས་དྲི་ངད་ལྡན་པས། །རྒྱལ་བ་རྒྱ་མཚོའི་ཚོགས་རྣམས་མཉེས་གྱུར་ཅིག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་དྷཱུ་པཾ་པྲ་ཏཱིཙྪ་ཡེ་སྭཱ་ཧཱ། ཡེ་ཤེས་སྒྲོན་མེ་མ་རིག་མུན་སེལ་བའི། །ཤེས་རབ་གཟི་ལྡན་དཔལ་གྱི་སྒྲོན་མེ་ནི། །སྤྲིན་མེད་མཁའ་ལ་ཉི་ཤར་ཇི་བཞིན་དུ། །ཡེ་ཤེས་སྣང་བས་ཕྱོགས་ཀུན་གསལ་གྱུར་ཅིག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་ཨཱ་ལོ་ཀཾ་པྲ་ཏཱིཙྪ་ཡེ་སྭཱ་ཧཱ། སྟོང་གསུམ་ཀུན་ཏུ་དྲི་མཆོག་འབྱུང་གྱུར་པའི། །སྤོས་དང་སྨན་སྦྱར་ཆུ་གཙང་རྒྱལ་བའི་ཆུས། །ཡེ་ཤེས་མཁའ་ལ་བདུད་རྩིའི་ཆུ་རྒྱུན་གྱིས། །མི་གཙང་དྲི་མའི་ཚོགས་རྣམས་དག་གྱུར་ཅིག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་གནྡྷཾ་པྲ་ཏཱིཙྪ་ཡེ་སྭཱ་ཧཱ། རྒྱལ་བའི་སྐུ་ལ་བཀྲེས་པ་མི་མངའ་ཡང༌། །འགྲོ་བའི་དོན་དུ་ལྷ་རྫས་བདུད་རྩིའི་བཤོས། །དག་ཅིང་གཙང་མར་སྦྱར་ཏེ་འབུལ་ལགས་ན། །ཡེ་ཤེས་ཐུགས་རྗེའི་སྤྱན་གྱིས་བཞེས་སུ་གསོལ། །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་ནཻ་ཝི་དྱཾ་པྲ་ཏཱིཙྪ་ཡེ་སྭཱ་ཧཱ། དྲིལ་ཆེན་སིལ་སྙན་སྒྲ་སྒྲོག་ཚངས་པའི་དབྱངས། །རྔ་བོ་ཆེ་དང་དུང་སོགས་སྒྲ་སྙན་ཏེ། །གསུང་དབྱངས་ངག་གིས་བསྟོད་དེ་གུས་འབུལ་ན། །སེམས་ཅན་རྣམས་ལ་ཆོས་སྒྲ་སྒྲོག་པར་ཤོག །ཨོཾ་ཤྲཱི་སརྦ་ཏ་ཐཱ་ག་ཏ་བཛྲ་ཝཱ་རཱ་ཧཱི་ཤཔད་པྲ་ཏཱིཙྪ་ཡེ་སྭཱ་ཧཱ། ཧཱུྂ། ནུབ་ཕྱོགས་ཨུ་རྒྱན་གཞལ་ཡས་ནས། །རྗེ་བཙུན་རྡོ་རྗེ་རྣལ་འབྱོར་མ། །དཀྱིལ་ཀྲུང་ཕྱེད་པ་རོ་ཡི་གདན། །གཅེར་བུ་སྐྲ་གྲོལ་སྐུ་མདོག་དམར། །གཡས་པ་རྟོག་མེད་ཕག་གདོང་ཞལ། །གཡོན་པ་ཁྲོ་ཞལ་སྤྱན་གསུམ་ལྡན། །ཉོན་མོངས་གཅོད་མཛད་གྲི་གུག་གཡས། །ཐོད་པ་དང་ནི་ཁ་ཊྭཱཾ་གཡོན། །མི་མགོ་རློན་པའི་དོ་ཤལ་ཅན། །མི་རུས་ཕྲེང་བའི་རྒྱན་དང་ལྡན། །ཞིང་ཆེན་རུས་རྒྱན་སྐུ་ལ་གསོལ། །ཁྱོད་ནི་སྟོང་ཉིད་སྙིང་རྗེའི་བདག

།རྣལ་འབྱོར་མ་ལ་ཕྱག་འཚལ་བསྟོད། །ཨོཾ་བཾ་ལས་སྐྱེས་པའི་མཁའ་འགྲོ་མ། །དམར་མོ་གྲི་གུག་ཐོད་ཁྲག་འཛིན། །རབ་འཇིགས་བདེ་གཤེགས་དགྱེས་མཛད་མ། །རྡོ་རྗེ་ཕག་མོ་ཕྱག་འཚལ་བསྟོད། ཧཾ་ཡོཾ་ལས་སྐྱེས་པའི་མཁའ་འགྲོ་མ། སྔོན་མོ་གྲི་གུག་ཐོད་ཁྲག་འཛིན། །སྒེག་མོ་སྟབས་ཀྱིས་གར་ཉམས་མཛད། །གཤིན་རྗེ་མ་ལ་ཕྱག་འཚལ་བསྟོད། །ཧྲིཾ་མོཾ་ལས་སྐྱེས་པའི་མཁའ་འགྲོ་མ། །དཀར་མོ་གྲི་གུག་ཐོད་ཁྲག་འཛིན། །རབ་མཛེས་རྫུ་འཕྲུལ་སྟོབས་འཆང་མ། །རྨོངས་བྱེད་མ་ལ་ཕྱག་འཚལ་བསྟོད། །ཧྲིཾ་ཧྲིཾ་ལས་སྐྱེས་པའི་མཁའ་འགྲོ་མ། །སེར་མོ་གྲི་གུག་ཐོད་ཁྲག་འཛིན། །སྡིག་པ་འཇོམས་མཛད་འོད་ཟེར་འབར། །སྐྱོད་བྱེད་མ་ལ་ཕྱག་འཚལ་བསྟོད། །ཧུཾ་ཧཱུྂ་ལས་སྐྱེས་པའི་མཁའ་འགྲོ་མ། །ལྗང་མོ་གྲི་གུག་ཐོད་ཁྲག་འཛིན། །དཔའ་མོའི་མཚན་ཅན་དྲག་ཤུལ་ཅན། །སྐྲག་བྱེད་མ་ལ་ཕྱག་འཚལ་བསྟོད། །ཕཊ྄་ཕཊ྄་ལས་སྐྱེས་པའི་མཁའ་གྲོ་མ། །ནག་མོ་གྲི་གུག་ཐོད་ཁྲག་འཛིན། །རབ་འཇིགས་ཁྲོ་མོའི་ཆ་ལུགས་ཅན། །ཙཎྜི་ཀ་ལ་ཕྱག་འཚལ་བསྟོད། །ཨོཾ་ཧ་ས་བོན་དཀར་པོ་ལས། །ཞལ་གསུམ་ཕྱག་དྲུག་མཛེས་པའི་སྐུ། །སྤྱན་གསུམ་མཚོན་ཆ་སྣ་ཚོགས་བསྣམས། །རྡོ་རྗེ་སེམས་དཔའ་ཕྱག་འཚལ་བསྟོད། །ན་མ་ཧི་ནི་སེར་པོ་ལས། །དཔའ་བར་རལ་པའི་ཐོར་གཙུག་ཅན། །ཡ་མཚན་དར་དང་རུས་པས་བརྒྱན། །རྣམ་པར་སྣང་མཛད་ཕྱག་འཚལ་བསྟོད། །སྭ་ཧཱ་ཧཱུྂ་ལས་བྱུང་བ་ཡི། །པདྨ་རཱ་གའི་མདོག་ལྟར་དམར། །སྤྱན་གསུམ་མཆེ་གཙིགས་གདུག་པ་འདུལ། །པདྨ་གར་དབང་ཕྱག་འཚལ་བསྟོད། །བཽ་ཥཊ་ཧེ་ནི་མཐིང་ཀ་ལས། །གཡས་རྐྱང་ཉི་མའི་གདན་ལ་བཞུགས། །ཕྱག་རྒྱ་དྲུག་གིས་རབ་ཏུ་བརྒྱན། །ཧེ་རུ་ཀ་ལ་ཕྱག་འཚལ་བསྟོད། །ཧུཾ་ཧཱུྂ་ཧོ་ནི་དཔའ་བོའི་གཟུགས། །ཐབས་མཆོག་སྒེག་པའི་གར་ཉམས་ཅན། །འཁོར་ལོ་ནོར་བུའི་དོ་ཤལ་མཛེས། །རིན་ཆེན་ཉི་མ་ཕྱག་འཚལ་བསྟོད། །ཕཊ྄་ཕཊ྄་ཧཾ་ལས་བྱུང་བ་ཡིས། །ལྗང་ཁུ་ཕྲིན་ལས་སྒྲུབ་མཛད་ཅིང༌། །གྲི་ཐོད་རལ་གྲི་ཌཱ་མ་རུ། །རབ་བསྣམས་དཔའ་བོ་ཕྱག་འཚལ་བསྟོད། །ཀྱཻ་བླ་མ་རྡོ་རྗེ་འཛིན་པ་ཆེན་པོ་རྣམས་དང༌།

སངས་རྒྱས་དང་བྱང་ཆུབ་སེམས་དཔའ་རྣམས་དང༌། རྗེ་བཙུན་རྡོ་རྗེ་རྣལ་འབྱོར་མའི་ལྷ་ཚོགས་རྣམས་བདག་ལ་དགོངས་སུ་གསོལ། བདག་ཅག་རྣལ་འབྱོར་པ་འདིར་འཚོགས་ཤིང་འཁོད་པ་རྣམས་ཀྱི་རྒྱུད་ལ། དེ་བཞིན་ཉིད་ཀྱི་ཡེ་ཤེས་ནམ་མཁའ་ལྟ་བུ་དང༌། རྒྱ་མཚོ་ལྟ་བུ་དང༌། ཡིད་བཞིན་གྱི་ནོར་བུ་རིན་པོ་དབང་གི་རྒྱལ་པོ་ལྟ་བུས་གང་བར་མཛད་དུ་གསོལ། ཡོངས་སུ་གང་བར་མཛད་གསོལ། ཤིན་ཏུ་གང་བར་མཛད་དུ་གསོལ། རྒྱས་པར་མཛད་དུ་གསོལ། ཡོངས་སུ་རྒྱས་པར་མཛད་དུ་གསོལ། ཤིན་ཏུ་རྒྱས་པར་མཛད་དུ་གསོལ། སྨིན་པར་མཛད་དུ་གསོལ། ཡོངས་སུ་སྨིན་པར་མཛད་དུ་གསོལ། ཤིན་ཏུ་སྨིན་པར་མཛད་དུ་གསོལ། 

ཞེས་ལན་གསུམ་བརྗོད། ན་མོ་དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་གསུང་ཐུགས། ལྷུན་གྲུབ་རྒྱུན་ཆད་མེད་པའི་ཡོན་ཏན་གྱི་གཏེར་དུ་གྱུར་པས། བདག་སོགས་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་ལུས་ངག་ཡིད་གསུམ་རྣམ་པར་དག་ཅིང༌། དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་གསུང་ཐུགས་མཉམ་པ་ཉིད་ལྷུན་གྲུབ་རྒྱུན་ཆད་མེད་པར་མཛད་དུ་གསོལ། ཚོགས་ཞིང་རྣམས་རང་ལ་ཐིམ་པར་བསམ། ཐལ་མོ་གནས་གསུམ་གཏུག་ལ། ཨོཾ་ཨཱཿཧཱུྂ། ཧཱུྂ་ཨཱཿཨོཾ། འབྲས་རྒུན་བུ་རམ་བཅོས་པའི་ཆང༌། །ཤེས་རབ་མ་དཱ་ནང་གི་མཆོད་པ་འདི། །དབང་བཞི་བདུད་རྩིར་བྱིན་གྱིས་རློབས། །ལོངས་སྤྱད་པས་དབང་བཞིའི་དོན་རྟོགས་ཤོག །བ་ལ་ཤ་ལྔ་འབྲས་འཁུར་དང༌། །ཐབས་གཏི་མུག་མཾ་སའི་མཆོད་པ་འདི། །རྟོག་མེད་བདུད་རྩིར་བྱིན་གྱིས་རློབས། །ལོངས་སྤྱད་པས་ཆོས་སྐུ་ཐོབ་པར་ཤོག །ཐིག་ལེ་རྐང་དང་ཁུ་བ་ཞག །ཚོགས་དང་རཀྟའི་མཆོད་པ་འདི། །བདེ་སྟོང་བདུད་རྩིར་བྱིན་གྱིས་རློབས། །ལོངས་སྤྱད་པས་ལོངས་སྐུ་ཐོབ་པར་ཤོག །དབང་པོ་ལྔ་ཡི་མཆོད་པ་དང༌། །སྣ་ཚོགས་ཀེང་རུས་མཆོད་པ་འདི། །གསལ་སྟོང་བདུད་རྩིར་བྱིན་གྱིས་རློབས། །ལོངས་སྤྱད་པས་སྤྲུལ་སྐུ་ཐོབ་པར་ཤོག །སྙིང་ཞོ་ཤ་ལ་སོགས་དམ་ཚིག་རྫས། །པཉྩ་ཨ་མྲྀ་ཏ་ཡི་མཆོད་པ་འདི། །དམ་ཚིག་བདུད་རྩིར་བྱིན་གྱིས་རློབས། །ལོངས་སྤྱད་པས་བསླབ་གསུམ་དོན་རྟོགས་ཤོག །བུ་རམ་ལ་སོགས་མངར་གསུམ་དང༌། །དཀར་གསུམ་ཨརྒྷཾ་མཆོད་པ་འདི། །ཟག་མེད་བདུད་རྩིར་བྱིན་གྱིས་རློབས། །ལོངས་སྤྱད་པས་སྐྱེ་མེད་དོན་རྟོགས་ཤོག །དྲི་ཞིམ་སྨན་གྱི་མཆོད་པ་དང༌། །གཟུགས་སྡུག་འདོད་ཡོན་སྒྲ་སྙན་སོགས། །ཕྱི་ནང་གསང་བའི་མཆོད་པ་འདི། །རྩ་བརྒྱད་སྟོང་ལ་སྦྱར་བ་ཡི། །རིགས་ལྔའི་བདུད་རྩིར་བྱིན་གྱིས་རློབས། །ལོངས་སྤྱད་པས་འཁོར་འདས་མ་ལུས་ཀྱི། །ཡོན་ཏན་རིན་ཆེན་ཐོབ་གྱུར་ཅིག །ཨོཾ་ཨཱཿཧཱུྂ། བརྗོད་པ་ཨོཾ་གྱི་འོད་ཟེར་གྱིས། །ཞེ་སྡང་ལས་གྱུར་ཚོགས་ཀྱི་རྫས། །དཀར་ལ་མདངས་ཆགས་བདུད་རྩིར་གྱུར། །སྐུ་བདེ་བ་ཆེན་པོར་འགྱུར་བའི་རྫས། །ལོངས་སྤྱད་པས་རིན་ཆེན་ཆོས་སྐུ་ལ། །ཉམས་རྟོགས་དབྱེར་མེད་འཕེལ་གྱུར་ཅིག

།གནོད་སེམས་ཞེ་སྡང་འཁྲུག་པ་ཀུན། །བྱམས་པ་ཆེན་པོར་འགྱུར་བར་ཤོག ཨོཾ་ཨཱཿཧཱུྂ། བརྗོད་པ་ཨཱཿཡི་འོད་ཟེར་གྱིས། །འདོད་ཆགས་ལས་གྱུར་ཚོགས་ཀྱི་རྫས། །དམར་ལ་མདངས་ཆགས་བདུད་རྩིར་གྱུར། །འགག་མེད་གསུང་སྒྲ་སྒྲོག་པའི་རྫས། །ལོངས་སྤྱད་པས་གསུང་དབྱངས་ཡན་ལག་དྲུག་ཅུ་ཡིས། །གདུལ་བྱ་མ་ལུས་ཚིམ་གྱུར་ཅིག །ཟག་བཅས་ཉོན་མོངས་འདོད་ཆགས་ཀུན། །ཟག་མེད་བདེ་བར་འགྱུར་བར་ཤོག ཨོཾ་ཨཱཿཧཱུྂ། །བརྗོད་པ་ཧཱུྂ་གི་འོད་ཟེར་གྱིས། །གཏི་མུག་ལས་གྱུར་ཚོགས་ཀྱི་རྫས། །མཐིང་ལ་མདངས་ཆགས་བདུད་རྩིར་གྱུར། །ཐུགས་མཉམ་ཉིད་ཆོས་སྐུར་འགྱུར་བའི་རྫས། །ལོངས་སྤྱད་པས་སེམས་རྒྱུད་ཡེ་ཤེས་ལྔ། །རྒྱུན་ཆད་མེད་པར་འབྲེལ་གྱུར་ཅིག །རྨོངས་ཤིང་མ་རིག་གཏི་མུག་སོགས། །འོད་གསལ་ཆེན་པོར་འགྱུར་བར་ཤོག །མཁྱེན་པའི་ཡེ་ཤེས་ལྔ་ལྡན་པའི། །རྟོག་བྲལ་བདུད་རྩིའི་ཚོགས་འཁོར་འདི། །དཔའ་བོ་མཁའ་འགྲོ་མཉེས་པའི་རྫས། །ལྔ་རྫོགས་བདུད་རྩི་ཡིན་པའི་ཕྱིར། །བདེ་གཤེགས་རྡོ་རྗེ་འཆང་ལ་སོགས། །དུས་གསུམ་བདེ་གཤེགས་དཔའ་བོ་དང༌། །ཕྱི་ནང་མཁའ་འགྲོས་བཞེས་སུ་གསོལ། །ཨ་ལ་ལ་སྟེ་དགྱེས་པར་མཛོད། ཧཱུྂ རྣལ་འབྱོར་དབང་ཕྱུག་དཔའ་བོ་དང༌། །མཁའ་འགྲོའི་ཚོགས་དང་བཅས་རྣམས་ཀྱིས། །བདག་ཅག་འདིར་འཚོགས་རྣལ་འབྱོར་གྱི། །ཕུང་པོ་ཁམས་དང་སྐྱེ་མཆེད་དང༌། །ལུས་ངག་ཡིད་གསུམ་ཐམས་ཅད་དང༌། །ཡེ་ཤེས་ཆེན་པོ་ལྔ་ལྡན་པའི། །བདེ་གཤེགས་རྒྱལ་བའི་དཀྱིལ་འཁོར་དུ། །བྱིན་གྱིས་བརླབ་པར་མཛད་དུ་གསོལ། །ལུས་སྤྲུལ་སྐུ་སངས་རྒྱས་སུ་བྱིན་གྱིས་རློབས། །ངག་ལོངས་སྤྱོད་རྫོགས་སྐུར་བྱིན་གྱིས་རློབས། །སེམས་གཉིས་མེད་ཆོས་སྐུར་བྱིན་གྱིས་རློབས། །སྐུ་གསུམ་མ་ཐོབ་བར་དུ་ནི། །ཕྱི་ནང་བར་ཆད་མི་འབྱུང་ཞིང༌། །འདུ་བ་རྣམ་བཞིའི་ནད་རྣམས་སོལ། །མི་མཐུན་རྐྱེན་དང་བར་ཆད་ཟློག །མཆོག་དང་ཐུན་མོང་དངོས་གྲུབ་སྩོལ། ། ཞེས་ཚོགས་རྣམས་གཏུབས་ལ་ཚོགས་ཕུད་དང་ནང་མཆོད་གཏོར་མ་ལ་བྲན།

རོལ་མོ་དང་བཅས་ཏེ་ངག་ཏུ་འདི་སྐད་བརྗོད། ཧཱུྂ གཟུགས་སྒྲ་དྲི་རོ་རེག་ལ་སོགས། །དགྱེས་པ་མཆོག་གི་མཆོད་པ་འདི། །དཔལ་ལྡན་རྩ་བའི་བླ་མ་ལ། །བརྒྱུད་པའི་ཚོགས་ཀྱིས་བསྐོར་བ་དང༌། །བཅོམ་ལྡན་འཁོར་ལོ་སྡོམ་པ་ལ། །དཔའ་བོའི་ཚོགས་ཀྱིས་བསྐོར་བ་དང༌། །ཡུམ་ཆེན་རྡོ་རྗེ་ཕག་མོ་ལ། །དཔའ་མོའི་ཚོགས་ཀྱིས་བསྐོར་བ་ལ། །ཚོགས་དང་གཏོར་མ་རྒྱ་ཆེན་འདི། །གཉིས་མེད་ངང་དུ་འབུལ་ལགས་ན། །བླང་དོར་མེད་པར་བཞེས་སུ་གསོལ། །ཨ་ལ་ལ་སྟེ་དགྱེས་པར་རོལ། །ཨ་ལ་ལ་སྟེ་དགྱེས་པར་མཛོད། ཧཱུྂ། བཅོམ་ལྡན་བུདྡྷ་ཧེ་རུ་ཀཿ །དཔའ་བོའི་ཚོགས་ཀྱིས་བསྐོར་བ་དང༌། །ཡུམ་ཆེན་སངས་རྒྱས་མཁའ་འགྲོ་ལ། །དཔའ་མོའི་ཚོགས་ཀྱིས་བསྐོར་བ་དང༌། །ཚོགས་དང་གཏོར་མ་རྒྱ་ཆེན་འདི། །གཉིས་མེད་ངང་དུ་འབུལ་ལགས་ན། །བླང་དོར་མེད་པར་བཞེས་སུ་གསོལ། །ཨ་ལ་ལ་སྟེ་དགྱེས་པར་རོལ། །ཨ་ལ་ལ་སྟེ་དགྱེས་པར་མཛོད། ། ཧཱུྂ བཅོམ་ལྡན་བཛྲ་ཧེ་རུ་ཀཿ །དཔའ་བོའི་ཚོགས་ཀྱིས་བསྐོར་བ་དང༌། །ཡུམ་ཆེན་རྡོ་རྗེ་མཁའ་འགྲོ་ལ། །དཔའ་མོའི་ཚོགས་ཀྱིས་བསྐོར་བ་དང༌། །ཚོགས་དང་གཏོར་མ་རྒྱ་ཆེན་འདི། །གཉིས་མེད་ངང་དུ་འབུལ་ལགས་ན། །བླང་དོར་མེད་པར་བཞེས་སུ་གསོལ། །ཨ་ལ་ལ་སྟེ་དགྱེས་པར་རོལ། །ཨ་ལ་ལ་སྟེ་དགྱེས་པར་མཛོད། ཧཱུྂ བཅོམ་ལྡན་རཏྣ་ཧེ་རུ་ཀཿ །དཔའ་བོའི་ཚོགས་ཀྱིས་བསྐོར་བ་དང༌། །ཡུམ་ཆེན་རིན་ཆེན་མཁའ་འགྲོ་ལ། །དཔའ་མོའི་ཚོགས་ཀྱིས་བསྐོར་བ་དང༌། །ཚོགས་དང་གཏོར་མ་རྒྱ་ཆེན་འདི། །གཉིས་མེད་ངང་དུ་འབུལ་ལགས་ན། །བླང་དོར་མེད་པར་བཞེས་སུ་གསོལ། །ཨ་ལ་ལ་སྟེ་དགྱེས་པར་རོལ། །ཨ་ལ་ལ་སྟེ་དགྱེས་པར་མཛོད། ཧཱུྂ བཅོམ་ལྡན་པདྨ་ཧེ་རུ་ཀཿ །དཔའ་བོའི་ཚོགས་ཀྱིས་བསྐོར་བ་དང༌། །ཡུམ་ཆེན་པདྨ་མཁའ་འགྲོ་ལ། །དཔའ་མོའི་ཚོགས་ཀྱིས་བསྐོར་བ་དང༌། །ཚོགས་དང་གཏོར་མ་རྒྱ་ཆེན་འདི། །གཉིས་མེད་ངང་དུ་འབུལ་ལགས་ན། །བླང་དོར་མེད་པར་བཞེས་སུ་གསོལ། །ཨ་ལ་ལ་སྟེ་དགྱེས་པར་རོལ། །ཨ་ལ་ལ་སྟེ་དགྱེས་པར་མཛོད།

ཧཱུྂ བཅོམ་ལྡན་ཀརྨ་ཧེ་རུ་ཀཿ །དཔའ་བོའི་ཚོགས་ཀྱིས་བསྐོར་བ་དང༌། །ཡུམ་ཆེན་ལས་ཀྱི་མཁའ་འགྲོ་ལ། །དཔའ་མོའི་ཚོགས་ཀྱིས་བསྐོར་བ་དང༌། །ཚོགས་དང་གཏོར་མ་རྒྱ་ཆེན་འདི། །གཉིས་མེད་ངང་དུ་འབུལ་ལགས་ན། །བླང་དོར་མེད་པར་བཞེས་སུ་གསོལ། །ཨ་ལ་ལ་སྟེ་དགྱེས་པར་རོལ། །ཨ་ལ་ལ་སྟེ་དགྱེས་པར་མཛོད། ཧཱུྂ དུར་ཁྲོད་ཆེན་པོ་བསིལ་བའི་ཚལ། །འཇིགས་སུ་རུང་བ་བསྐལ་པའི་མེ། །དམར་ནག་འཁྲུག་པའི་ཀློང་དཀྱིལ་ན། །དཔལ་ལྡན་མ་ཧཱ་ཀཱ་ལ་དང༌། །ཡུམ་ཆེན་ཙཎྚི་དབང་ཕྱུག་མ། །འཁོར་ནག་པོ་སྟོང་དང་ཤ་ཟ་འབུམ། །མ་མོ་བྱེ་བའི་འཁོར་དང་བཅས། །མ་ལུས་འཁོར་ཚོགས་ཐམས་ཅད་ལ། །ཚོགས་དང་གཏོར་མ་རྒྱ་ཆེན་འདི། །གཉིས་མེད་ངང་དུ་འབུལ་ལགས་ན། །བླང་དོར་མེད་པར་བཞེས་སུ་གསོལ། །ཨ་ལ་ལ་སྟེ་དགྱེས་པར་རོལ། །ཨ་ལ་ལ་སྟེ་དགྱེས་པར་མཛོད། ཧཱུྂ ཕོ་བྲང་མཁའ་སྤྱོད་ཙཱ་རི་ནས། །བདུད་མགོན་སེང་གདོང་ཡབ་ཡུམ་ལ། །འཁོར་ནག་པོ་སྟོང་དང་ཤ་ཟ་འབུམ། །མ་མོ་བྱེ་བའི་ཚོགས་དང་བཅས། །མ་ལུས་འཁོར་ཚོགས་ཐམས་ཅད་ལ། །ཚོགས་དང་གཏོར་མ་རྒྱ་ཆེན་འདི། །གཉིས་མེད་ངང་དུ་འབུལ་ལགས་ན། །བླང་དོར་མེད་པར་བཞེས་སུ་གསོལ། །ཨ་ལ་ལ་སྟེ་དགྱེས་པར་རོལ། །ཨ་ལ་ལ་སྟེ་དགྱེས་པར་མཛོད། ཧཱུྂ འབྲི་གུང་དཔལ་གྱི་ནགས་ཁྲོད་ནས། །ཨ་ཕྱི་ཆོས་ཀྱི་སྒྲོལ་མ་ལ། །མཁའ་འགྲོ་བྱེ་བ་འབུམ་གྱིས་བསྐོར། །མ་ལུས་འཁོར་ཚོགས་ཐམས་ཅད་ལ། །ཚོགས་དང་གཏོར་མ་རྒྱ་ཆེན་འདི། །གཉིས་མེད་ངང་དུ་འབུལ་ལགས་ན། །བླང་དོར་མེད་པར་བཞེས་སུ་གསོལ། །ཨ་ལ་ལ་སྟེ་དགྱེས་པར་རོལ། ཨ་ལ་ལ་སྟེ་དགྱེས་པར་མཛོད། ། དེ་ནས་གཏོར་མ་རྒྱས་པར་འབུལ་བ་ནི། ཨོཾ་བཛྲ་ཨ་མྲྀ་ཏ་ཀུནྜ་ལི་ཧ་ན་ཧ་ན་ཧཱུྂ་ཧཱུྂ་ཕཊ྄། ཀྱིས་བསངས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། གིས་སྦྱངས། སྟོང་པའི་ངང་ལས་ཡཾ་ལས་རླུང༌། རཾ་ལས་མེ། ཀཾ་ལས་མི་མགོ་གསུམ་གྱི་སྒྱེད་པུའི་སྟེང་དུ།

ཨཱཿལས་བྱུང་བའི་ཐོད་པ་དཀར་པོ་ཡངས་ཤིང་རྒྱ་ཆེ་བ། དཔྲལ་བ་རང་ལ་བསྟན་པ་དེའི་ནང་དུ། གོ་ཀུ་ད་ཧ་ན་ལས་ཤ་ལྔ། བི་མཱུ་ར་ཤུ་མ་ལས་བདུད་རྩི་ལྔ། བྷྲཱཾ་ཨཾ་ཛྲཱིཾ་ཁཾ་ཧཱུྂ་ལས་ཡེ་ཤེས་ལྔ། དེའི་སྟེང་དུ་ཟླ་བ་ལ་གནས་པའི་ཁ་ཊྭཱཾ་ག་རྩེ་ཐུར་ལ་བསྟན་པ། དེའི་སྟེང་དུ་ཨོཾ་ཨཱཿཧཱུྂ། ཡིག་འབྲུ་གསུམ་པོ་དེ་ལས་འོད་ཟེར་འོག་ཏུ་འཕྲོས། རླུང་གཡོས། མེ་སྦར། རྫས་རྣམས་ཞུ་ཞིང་ཁོལ་ཏེ། ཁ་ཊྭཱཾ་ག་ལས་བདུད་རྩིའི་རྒྱུན་དཔག་ཏུ་མེད་པ་བབ། སླར་ཡང་འོད་ཟེར་རླངས་པ་དང་བཅས་པ་ཕྱོགས་བཅུར་འཕྲོས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀ་དང༌། སྦྱོར་མཚམས་ནས་ཡེ་ཤེས་ཀྱི་བདུད་རྩི་དཔག་ཏུ་མེད་པ་སྤྱན་དྲངས། ཡི་གེ་གསུམ་ཁ་ཊྭཱཾ་ག་དང་བཅས་པ་དམ་ཚིག་གི་བདུད་རྩི་ལ་ཐིམ་པས་ཟག་པ་མེད་པའི་བདུད་རྩི་ཁ་དོག་དྲི་རོ་རེག་བྱ་ནུས་པ་ཕུན་སུམ་ཚོགས་པ་དང་ལྡན་པའི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྂ་ཧ་ཧོཿཧྲཱིཿ། ལན་གསུམ་བརྗོད། དེ་ནས་འབར་བའི་ཕྱག་རྒྱ་དཔྲལ་བའི་དབྱིངས་སུ་སྐོར་ཞིང༌། ཕེཾ་ཕེཾ་ཕེཾ གཏོར་འགྲོན་ཕྱོགས་བཅུ་འཇིག་རྟེན་གྱི་ཁམས་སུ་བཞུགས་པའི་ཡེ་ཤེས་པ་དང༌། ལས་དང་འཇིག་རྟེན་པ་ལས་སྐྱེས་པའི་དཔའ་བོ་དང་མཁའ་འགྲོ་ཞིང་སྐྱོང་དང༌། རྗེ་བཙུན་མའི་ལྷ་ཚོགས་སྤྱན་དྲངས། ལྗགས་རྡོ་རྗེའི་སྦུ་གུ་ཅན་གྱིས་གསོལ་བར་གྱུར། ཨོཾ་ཨ་ཀཱ་རོ་མུ་ཁཾ་སརྦ་དྷརྨཿནཾ་ཨཱདྱ་ནུཏྤནྣ་ཏྭཏྟ་ཨོཾ་ཨཱཿཧཱུྂ་ཕཊ྄་ཕཊ྄། ཨོཾ་བཛྲ་ཨཱ་རལླི་ཧོཿ ཛ་ཧཱུྂ་བཾ་ཧོཿ ས་མ་ཡ་སྟྭཾ། དྲྀ་ཤྱ་ཧོཿ གུ་རུ་རཏྣ་བུདྡྷ་དྷརྨཿབོ་དྷི་ས་ཏྭ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། །རྡོ་རྗེ་འཆང་ཆེན་པོ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། རྒྱལ་སྲས་ཏིལླི་པ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། མཁས་མཆོག་ནཱ་རོ་པ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། མར་པ་ཆོས་ཀྱི་བློ་གྲོས་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། མི་ལ་རྡོ་རྗེ་རྒྱལ་མཚན་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།

མཉམ་མེད་སྒམ་པོ་པ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བདེ་གཤེགས་ཕག་མོ་གྲུ་པ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཆོས་རྗེ་འཇིག་རྟེན་གསུམ་གྱི་མགོན་པོ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། སླར་ཡང་རྡོ་རྗེ་འཆང་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཡི་དམ་རྡོ་རྗེ་རྣལ་འབྱོར་མ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལཀྵིཾ་ཀ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། དཔལ་ལྡན་བིརྺ་པ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཨ་བ་དྷཱུ་ཏི་པ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། གྲུབ་ཆེན་ཤ་བ་རི་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། དཔལ་ལྡན་ལྡོམ་བུ་པ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བླ་མ་སངས་རྒྱས་སྦྱིན་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། སྔགས་འཆང་ཧཾ་ཀ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བླ་མ་ཀུན་དགའ་བཛྲ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བླ་མ་སྐྱི་སྟོན་ཆེན་པོ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བླ་མ་ལྷ་རྗེ་སྟོན་པ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བླ་མ་དར་མ་བསོད་ནམས་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བླ་མ་གྲགས་པ་ཆེན་པོ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བླ་མ་རི་ཁྲོད་དབང་ཕྱུག་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཐུགས་སྲས་ཆེན་པོ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བླ་མ་ལེགས་པ་མགོན་པོ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བླ་མ་བཛྲ་བཀྲ་ཤིས་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བླ་མ་བྱང་ཆུབ་བཟང་པོ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། མཉམ་མེད་ངག་དབང་གྲགས་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། མང་ཐོས་དཀོན་མཆོག་རཏྣ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། རྒྱལ་དབང་ཀུན་དགའ་རཏྣ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། འདི་མན་ཁ་སྐོང༌། མཉམ་མེད་རིན་ཆེན་ཕུན་ཚོགས་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། རྗེ་བཙུན་ཆོས་རྒྱལ་ཕུན་ཚོགས་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། མཁན་ཆེན་རྣམ་འཇོམས་ཕུན་ཚོགས་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།

རིག་འཛིན་ཆོས་ཀྱི་གྲགས་པ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། རྣམ་འདྲེན་དཀོན་མཆོག་ཕྲིན་ལས་རྣམ་རྒྱལ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། དཀོན་མཆོག་ཕྲིན་ལས་བཟང་པོ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། སྐུ་བཞིའི་དབང་ཕྱུག་དྷརྨ་རཱ་ཛ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། རིགས་བརྒྱའི་ཁྱབ་བདག་དཀོན་མཆོག་བསྟན་འཛིན་འགྲོ་འདུལ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། དཔལ་ལྡན་མགར་ཆེན་པ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། རྗེ་བཙུན་ཆོས་ཀྱི་ཉི་མ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཁྱབ་བདག་པདྨའི་རྒྱལ་མཚན་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། མཚུངས་མེད་ཆོས་ཀྱི་རྒྱལ་མཚན་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཁྲི་ཆེན་མ་ཧཱ་མཉྫུ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། རང་བྱུང་ཆོས་ཉིད་ནོར་བུ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། རྗེ་བཙུན་ཆོས་ཀྱི་ཉི་མ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཁྱབ་བདག་པདྨའི་རྒྱལ་མཚན་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཨོ་རྒྱན་ནུས་ལྡན་རྡོ་རྗེ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། རྗེ་བཙུན་དཀོན་མཆོག་ཆོས་སྐྱབས་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། འདྲེན་མཆོག་ཆོས་ཀྱི་བློ་གྲོས་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཀུན་གཟིགས་ཞི་བའི་བློ་གྲོས་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ། འདི་ཡན་ཁ་སྐོང་ཡིན། དེ་རྗེས་ངག་ཏུ། ཨོཾ་ཧྲཱིཿཧ་ཧ་ཧུཾ་ཧཱུྂ་ཕཊ྄་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་བཛྲ་ཝརྞ་ནཱི་ཡེ་བཛྲ་བཻ་རོ་ཙ་ནཱི་ཡེ་ཧཱུྂ་ཧཱུྂ་ཧཱུྂ་ཕཊ྄་ཕཊ྄་ཕཊ྄་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཨོཾ་མ་ཧཱ་ཀཱ་ལཱ་ཧཱུྂ་ཕཊ྄་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། རྡོ་རྗེ་ཐལ་མོ་ཁ་གྱེན་དུ་ཕྱེ་ནས་ངག་ཏུ། ཨོཾ་ཁ་ཁ་ཁཱ་ཧི་ཁཱ་ཧི། སརྦ་ཡཀྵ། རཱཀྵ་ས། བྷཱུ་ཏ། པྲེ་ཏ། པི་ཤཱ་ཙཱ། ཨུནྨཱ་ད། ཨ་པ་སྨ་ར་ཌཱ་ཀ་ཌཱ་ཀི་ནྱ་དཱ་ཡ་ཨི་མཾ་བ་ལིཾ་གྲྀཧྞནྟུ། ས་མ་ཡ་རཀྵནྟུ།

མ་མ་སརྦ་སིདྡྷི་མྨེ་པྲ་ཡཙྪནྟུ། ཡ་ཐེ་བཾ། ཡ་ཐཻཥྚཾ། བྷུཉྫ་ཐ། པི་བ་ཐ། ཛི་གྷྲ་ཐ། མཱ་ཏི་ཀྲ་མ་ཐ། མ་མ་སརྦ་ཀཱརྟ་ཡ་སཏྶུ་ཁཾ་བི་ཤུདྡྷ་ཡ་ས་ཧཱ་ཡི་ཀཾ་བྷ་ཝནྟུ་ཧཱུྂ་ཧཱུྂ་ཕཊ྄་ཨི་དཾ་དཾ་བཱ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལས་ཀྱི་མཁའ་འགྲོ་མ་ལ་དམིགས་ནས་འབུལ་བ་ནི། ཨོཾ་ཧེཾ་ཧཾ་ཧཾ། ཧེ་ཧེ། ཧ་ཧ། ཧོ་ཧོ། ཕེཾ་ཕེཾ། ཕཊ྄་ཕཊ྄། ཨི་དཾ་བ་ལི་ཏ་ཁ་ཁ་ཁཱ་ཧི་ཁཱ་ཧི། རང་རང་སོ་སོའི་ཕྱག་རྒྱ་དང་བཅས། ཨོཾ་བཛྲ་ཝཱ་རཱ་ཧཱི་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་བཛྲ་ཝཱ་རཱ་ཧཱི་པཱ་དྱཾ་པྲ་ཏཱིཙྪ་ཡེ་སྭཱ་ཧཱ། ཨོཾ་བཛྲ་ཝཱ་རཱ་ཧཱི་པུཥྤཾ་པྲ་ཏཱིཙྪ་ཡེ་སྭཱ་ཧཱ། ཨོཾ་བཛྲ་ཝཱ་རཱ་ཧཱི་དྷཱུ་པཾ་པྲ་ཏཱིཙྪ་ཡེ་སྭཱ་ཧཱ། ཨོཾ་བཛྲ་ཝཱ་རཱ་ཧཱི་ཨཱ་ལོ་ཀེ་པྲ་ཏཱིཙྪ་ཡེ་སྭཱ་ཧཱ། ཨོཾ་བཛྲ་ཝཱ་རཱ་ཧཱི་གནྡྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་བཛྲ་ཝཱ་རཱ་ཧཱི་ནཻ་ཝེ་དྱཾ་པྲ་ཏཱིཙྪ་ཡེ་སྭཱ་ཧཱ། ཨོཾ་བཛྲ་ཝཱ་རཱ་ཧཱི་ཤཔད་པྲ་ཏཱིཙྪ་ཡེ་སྭཱ་ཧཱ། ཞིང་སྐྱོང་ཆེན་པོ་བརྒྱད་རྣམས་དང༌། །མཁའ་འགྲོ་སུམ་ཅུ་སོ་གཉིས་དང༌། །ལྷ་ཡི་ཚོགས་རྣམས་མ་ལུས་དང༌། །ཀླུ་ཡི་ཚོགས་རྣམས་མ་ལུས་དང༌། །གནོད་སྦྱིན་ཚོགས་རྣམས་མ་ལུས་དང༌། །སྲིན་པོའི་ཚོགས་རྣམས་མ་ལུས་དང༌། །འབྱུང་པོའི་ཚེོགས་རྣམས་མ་ལུས་དང༌། །ཡི་དྭགས་ཚོགས་རྣམས་མ་ལུས་དང༌། །ཤ་ཟའི་ཚོགས་རྣམས་མ་ལུས་དང༌། །སྨྱོ་བྱེད་ཚོགས་རྣམས་མ་ལུས་དང༌། །བརྗེད་བྱེད་ཚོགས་རྣམས་མ་ལུས་དང༌། །མཁའ་འགྲོའི་ཚོགས་རྣམས་མ་ལུས་དང༌། །མ་མོའི་ཚོགས་རྣམས་མ་ལུས་དང༌། །མ་ལུས་པ་ནི་ཐམས་ཅད་དག །འདིར་གཤེགས་བདག་ལ་དགོངས་སུ་གསོལ། །མཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་བདག་ཅག་འཁོར་བཅས་ལ། །ནད་མེད་ཚེ་དང་དབང་ཕྱུག་དང༌། །དཔལ་དང་གྲགས་དང་སྐལ་པ་བཟང༌། །ལོངས་སྤྱོད་རྒྱ་ཆེན་ཀུན་འགྲུབ་ཅིང༌། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་ཚིག་ཅན་གྱིས་བདག་ལ་སྲུངས། །དངོས་གྲུབ་ཀུན་གྱི་སྟོངས་གྲོགས་མཛོད། །དུས་མིན་འཆི་དང་ནད་རྣམས་དང༌། །གདོན་དང་བགེགས་རྣམས་མེད་པར་མཛོད། །རྨི་ལམ་ངན་དང་མཚན་མ་ངན། །བྱད་སྟེམས་ངན་པ་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང༌། །འབྲུ་རྣམས་འཕེལ་ཞིང་ཆོས་འཕེལ་དང༌། །བདེ་ལེགས་ཕུན་སུམ་ཚོགས་པ་ཡི། །ཡིད་ལ་འདོད་པ་ཀུན་འགྲུབ་ཤོག

།

ཅེས་དང༌། ཡི་གེ་བརྒྱ་པ་བཟླས། དེ་ནས་ཚོགས་རྡོ་རྗེ་སློབ་དཔོན་ལ་དྲངས་ནས། ཀྱཻ་རྡོ་རྗེ་སློབ་དཔོན་དགོངས་སུ་གསོལ། བདག་གི་ཚོགས་ཀྱི་ཡོ་བྱད་འདི། །དང་བའི་ཡིད་ཀྱིས་འབུལ་ལགས་ན། །ཅི་བདེ་བར་ནི་བཞེས་སུ་གསོལ། ། ཞེས་དྲངས། སློབ་དཔོན་གྱིས། ཧཱུྂ བདེ་བར་གཤེགས་པ་ཆོས་ཀྱི་སྐུ། །འདོད་ཆགས་དྲི་མ་དང་བྲལ་བས། །གཟུང་དང་འཛིན་པ་རྣམ་པར་སྤངས། །དེ་ཁོ་ཉིད་ལ་བདག་ཕྱག་འཚལ། ། ཞེས་པད་སྐོར་དང་བཅས་གཡས་པས་བླངས། གཡོན་པས་ལོངས་སྤྱད། སློབ་མ་རྣམས་ལ་དྲངས་ནས་ངག་ཏུ། གཟིགས་ཤིག་མཛེས་ལྡན་དམ་པའི་ཆོས། །འདི་ལ་ཐེ་ཚོམ་བྱར་མི་རུང༌། །བྲམ་ཟེ་ཁྱི་དང་གདོལ་པ་གསུམ། །རང་བཞིན་གཅིག་ཏུ་དགོངས་ཏེ་རོལ། ། ཞེས་གཏོད། བདེ་བར་གཤེགས་པ་ཆོས་ཀྱི་སྐུ། །འདོད་ཆགས་དྲི་མ་དང་བྲལ་བས། །གཟུང་དང་འཛིན་པ་རྣམ་པར་སྤངས། །དེ་ཁོ་ཉིད་ལ་བདག་ཕྱག་འཚལ། ། བརྗོད་ལ་བླངས། ཚོགས་ལྷག་ཕམ་ལྷག་བསྡུས་ནས། རྡོ་རྗེ་སློབ་དཔོན་གྱི་ཕྱག་རྒྱ་བཀབ་ཅིང༌། ནང་མཆོད་ཁ་སྤྲིས་བཏབ་ནས། ཨོཾ་ཨཱཿཧཱུྂ། ཨ་ཀཱ་རོ་མུ་ཁཾ་སརྦ་དྷརྨཿནཾ་ཨཱདྱ་ནུཏྤནྣ་ཏྭཏྟ་ཨོཾ་ཨཱཿཧཱུྂ་ཕཊ྄་སྭཱ་ཧཱ། ལན་གསུམ་བྱིན་གྱིས་བརླབས་ནས། ཧཱུྂ རྡོ་རྗེ་ཕག་མོའི་ལྷག་མའི་བདག །སྔགས་ལས་སྐྱེས་དང་ཞིང་ལས་སྐྱེས། །ལས་ལས་སྐྱེས་པའི་མཁའ་འགྲོ་མ། །འདིར་གཤེགས་ལྷག་མའི་གཏོར་མ་བཞེས། །དཔལ་གྱི་ཕ་འབབ་འདི་བཞེས་ལ། །རྣལ་འབྱོར་བདག་ཅག་འཁོར་བཅས་ཀྱི། །རྐྱེན་ངན་བར་ཆད་ཞི་བ་དང༌། །ཕྲིན་ལས་རྣམ་བཞི་གྲུབ་པར་མཛོད། ཧཱུྂ གཞན་ཡང་ཚོགས་ཀྱི་ལྷག་མའི་བདག །དུར་ཁྲོད་བརྒྱད་ཀྱི་གནས་ཉུལ་ཞིང༌། །ལྷག་མ་བསྡུད་པའི་མཁའ་འགྲོ་མ། །འདིར་གཤེགས་ལྷག་མའི་གཏོར་མ་བཞེས། །དཔལ་གྱི་ཕ་འབབ་འདི་བཞེས་ལ། །རྣལ་འབྱོར་བདག་ཅག་འཁོར་བཅས་ཀྱི། །རྐྱེན་ངན་བར་ཆད་ཞི་བ་དང༌། །ཕྲིན་ལས་རྣམ་བཞི་གྲུབ་པར་མཛོད། ཧཱུྂ གཞན་ཡང་ཚོགས་ཀྱི་ལྷག་མའི་བདག །ལྷ་ཀླུ་གནོད་སྦྱིན་སྡེ་བརྒྱད་རྣམས། །འདིར་གཤེགས་ལྷག་མའི་གཏོར་མ་བཞེས། །དཔལ་གྱི་ཕ་འབབ་འདི་བཞེས་ལ། །རྣལ་འབྱོར་བདག་ཅག་འཁོར་བཅས་ཀྱི། །རྐྱེན་ངན་བར་ཆད་ཞི་བ་དང༌། །ཕྲིན་ལས་རྣམ་བཞི་གྲུབ་པར་མཛོད།

ཧཱུྂ གཞན་ཡང་ཚོགས་ཀྱི་ལྷག་མའི་བདག །ཡུལ་ཕྱོགས་འདིར་གནས་འབྱུང་པོ་རྣམས། །འདིར་གཤེགས་ལྷག་མའི་གཏོར་མ་བཞེས། །དཔལ་གྱི་ཕ་འབབ་འདི་བཞེས་ལ། །རྣལ་འབྱོར་བདག་ཅག་འཁོར་བཅས་ཀྱི། །རྐྱེན་ངན་བར་ཆད་ཞི་བ་དང༌། །ཕྲིན་ལས་རྣམ་བཞི་གྲུབ་པར་མཛོད། ཧཱུྂ གཞན་ཡང་ཚོགས་ཀྱི་ལྷག་མའི་བདག །ལྷག་མར་དབང་ཞིང་གང་ལྷགས་པ། །འདིར་གཤེགས་ལྷག་མའི་གཏོར་མ་བཞེས། དཔལ་གྱི་ཕ་འབབ་འདི་བཞེས་ལ། །རྣལ་འབྱོར་བདག་ཅག་འཁོར་བཅས་ཀྱི། །རྐྱེན་ངན་བར་ཆད་ཞི་བ་དང༌། །ཕྲིན་ལས་རྣམ་བཞི་གྲུབ་པར་མཛོད། །ཨོཾ་ཨུཙྪིཥྚ་བ་ལིངྟ་བྷཀྵ་བྷཀྵ་ཀ་སྭཱ་ཧཱ། །སྐབས་འདིར་བདག་འཇུག་དང་སློབ་མ་རྗེས་སུ་འཇུག་པའི་བྱ་བ་ལ། བདག་འཇུག་རང་ལེན་པའི་སྐབས་སུ་མཎྜལ་ཕུལ་ནས། དཔལ་ལྡན་ས་ར་ཧ་པ་ཡི། །ཞེས་པ་ནས་གསོལ་གདབ་དང༌། སྐྱབས་འགྲོ། སྡོམ་བཟུང་བྱས་ནས། དམ་བཞག་སོགས་མི་དགོས། སློབ་མ་རྗེས་སུ་བཟུང་དུས་སྡོམ་ལས་བྱུང་བ་ལྟར་བགྱིད་པའོ། །སྡོམ་ལས། བགེགས་བསྐྲད་སྲུང་འཁོར་མཎྜལ་དང༌། །གསོལ་གདབ་སྐྱབས་སེམས་སྡོམ་བཟུང་དང༌། །དམ་བཞག་དམ་བསྒྲགས་ཁྱོར་ཆུ་བླུད། །གདོང་གཡོགས་མེ་ཏོག་ལག་ཏུ་གཏད། །ཅེས་པས། དེ་ལ་དང་པོ། བགེགས་གཏོར་བཤམས་ནས་ངག་ཏུ། ཨོཾ་བཛྲ་ཨ་མྲྀ་ཏ་ཀུནྜ་ལི་ཧ་ན་ཧ་ན་ཧཱུྂ་ཕཊ྄། ཀྱིས་བསངས། ཨོཾ་སྭཱ་བྷཱ་ཝ་ཤུདྡྷ་སརྦ་དྷརྨཱ་སྭཱ་བྷཱ་ཝ་ཤུདྡྷོ྅ཧཾ། གིས་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཨ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་གཏོར་མ་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨཱ་ཀཱ་རོ་མུ་ཁཾ་སརྦ་དྷརྨ་ཨཱ་དྱནུཏྤནྣ་ཏྭཏྟ་ཨོཾ་ཨཱཿཧཱུྂ་ཕཊ྄་སྭཱ་ཧཱ། ཞེས་ལན་གསུམ་དང༌། བཅོམ་ལྡན་འདས་དེ་བཞིན་གཤེགས་པ་རིན་ཆེན་མང་ལ་ཕྱག་འཚལ་ལོ། དེ་བཞིན་གཤེགས་པ་གཟུགས་མཛེས་དམ་པ་ལ་ཕྱག་འཚལ་ལོ། དེ་བཞིན་གཤེགས་པ་སྐུ་འབྱམས་ཀླས་ལ་ཕྱག་འཚལ་ལོ།

དེ་བཞིན་གཤེགས་པ་འཇིགས་པ་ཐམས་ཅད་ཡོངས་སུ་བྲལ་བ་ལ་ཕྱག་འཚལ་ལོ། ན་མཿསརྦ་ཏ་ཐཱ་ག་ཏ་ཛྙཱ་ན་ཨ་ཝ་ལོ་ཀི་ཏེ་ཨོཾ་སཾ་བྷ་ར་སཾ་བྷ་ར་ཧཱུྂ། མཆོད་སྦྱིན་གྱི་གཏོར་མ་རྒྱ་ཆེན་པོ་འདི་འབུལ་ཞིང་བསྔོ་བའི་གནས་སུ་གྱུར་པ་ནི་བགེགས་ཀྱི་རྒྱལ་པོ་བི་ནཱ་ཡ་ཀས་གཙོ་བྱས་པའི་བགེགས་རིགས་སྟོང་ཕྲག་བརྒྱད་ཅུ། བྱིས་པའི་གདོན་ཆེན་བཅོ་ལྔ། མདོར་ན་རྡོ་རྗེ་སློབ་མ་འདི་རྣམས་ཀྱི་ལུས་ངག་ཡིད་གསུམ་ལ་གནོད་ཅིང་འཚེ་བར་བྱེད་པ་ཐམས་ཅད་དང༌། འབྱུང་པོའི་རིགས་ཐམས་ཅད་ལ་སྦྱིན་ནོ། །དཀྱིལ་འཁོར་གྱི་བྱ་བ་མ་གྲུབ་བར་དུ། འདིར་མ་གནས་པར་གཞན་དུ་དེངས་ཤིག ཅེས་རོལ་མོ་དང་བཅས་ཏེ། ཨོཾ་བཛྲ་ཨ་མྲྀ་ཏ་ ལ་སོགས་དྲག་སྔགས་བརྗོད། སརྦ་བྷཱུ་ཏ་གཙྪ། ཞེས་བརྗོད། གུ་གུལ་དང་ཐུན་བསྲེགས་ལ་ངག་ཏུ། ན་མོ། རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང༌། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌། རིག་སྔགས་ཀྱི་རྒྱལ་པོ་ཁྲོ་བོ་རྣམས་ཀྱི་བཀའ་བདེན་པ་དང༌། གཟུངས་སྔགས་ཀྱི་རྒྱལ་མོ་ཁྲོ་མོ་རྣམས་ཀྱི་བཀའ་བདེན་པ་དང༌། ཆོས་དབྱིངས་དེ་བཞིན་ཉིད་ཀྱི་བདེན་པའི་མཐུ་ལ་བརྟེན་ནས། རྡོ་རྗེ་སློབ་མ་འདི་རྣམས་ཀྱི་ལུས་ངག་ཡིད་གསུམ་ལ་གནོད་ཅིང་འཚེ་བར་བྱེད་པའི་གདོན་བགེགས་ཀྱི་རིགས་སུ་གྱུར་པ་ཐམས་ཅད། མཆོད་སྦྱིན་གྱི་གཏོར་མ་རྒྱ་ཆེན་པོ་འདིས་ཚིམ་པར་གྱིས་ལ། གནོད་པ་དང་གདུག་པའི་བསམ་སྦྱོར་ངན་པ་མཐའ་དག་ཞི་ནས། ཕན་པ་བདེ་བ་བྱང་ཆུབ་ཀྱི་སེམས་དང་ལྡན་པར་གྱུར་ཅིག བདག་གི་བསམ་པའི་སྟོབས་དག་དང༌། །དེ་བཞིན་གཤེགས་པའི་སྦྱིན་སྟོབས་དང༌། །ཆོས་ཀྱི་དབྱིངས་ཀྱི་སྟོབས་རྣམས་ཀྱི། །དོན་རྣམས་གང་དག་བསམ་པ་ཀུན། །དེ་དག་ཐམས་ཅད་ཅི་རིགས་པ། །ཐོགས་པ་མེད་པར་འབྱུང་འགྱུར་ཅིག །རང་དང་སློབ་མ་ཐམས་ཅད་ཀྱི་འོག་ཏུ་རྡོ་རྗེའི་ས་གཞི།

བར་དུ་ར་བ། སྟེང་དུ་གུར་དང་བླ་རེ། ཡེ་ཤེས་ཀྱི་མེ་འབར་བའི་བསྲུང་བའི་འཁོར་ལོ་བརྟན་པར་གྱུར། མཎྜལ་གཞུང་བཞིན་ཕུལ་ནས་གསོལ་བ་གདབ་པ་ནི། །དཔལ་ལྡན་ས་ར་ཧ་པ་ཡིས། །ཤ་བ་རི་ལ་དབང་བསྐུར་ལྟར། །དེ་བཞིན་བླ་མ་ཁྱོད་ཀྱིས་ནི། །བདག་ལ་དབང་བསྐུར་མཛད་དུ་གསོལ། ། ལན་གསུམ་དང༌། བླ་མ་རྡོ་རྗེ་འཛིན་པ་ཆེན་པོ་རྣམས་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་མིང་ཀྱཻ་དཔལ་འདི་ཞེས་བགྱི་བ་ལ། དེ་བཞིན་ཉིད་ཀྱི་ཡེ་ཤེས། ནམ་མཁའ་ལྟ་བུ་དང༌། རྒྱ་མཚོ་ལྟ་བུ་དང༌། ཡིད་བཞིན་གྱི་ནོར་བུ་རིན་པོ་ཆེ་དབང་གི་ཆུ་བོ་ལྟ་བུས་གང་བར་མཛད་དུ་གསོལ། ཡོངས་སུ་གང་བར་མཛད་དུ་གསོལ། ཤིན་ཏུ་གང་བར་མཛད་དུ་གསོལ། རྒྱས་པར་མཛད་དུ་གསོལ། ཡོངས་སུ་རྒྱས་པར་མཛད་དུ་གསོལ། ཤིན་ཏུ་རྒྱས་པར་མཛད་དུ་གསོལ། སྨིན་པར་མཛད་དུ་གསོལ། ཡོངས་སུ་སྨིན་པར་མཛད་དུ་གསོལ། ཤིན་ཏུ་སྨིན་པར་མཛད་དུ་གསོལ། དགའ་ཆེན་ཁྱོད་བདག་སྟོན་པ་སྟེ། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་བསྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ཀྱང་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་བཞུགས་པར་གསོལ། ། ཞེས་ལན་གསུམ་དང༌། སྐྱབས་སུ་འགྲོ་བ་ནི། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་མི་དགེ་སོ་སོར་བཤགས། །འགྲོ་བའི་དགེ་ལ་རྗེས་ཡི་རང༌། །སངས་རྒྱས་བྱང་ཆུབ་ཡིད་ཀྱིས་བཟུང༌། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་བདག་སྐྱབས་མཆི། །རང་གཞན་དོན་ནི་རབ་བསྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིད་ནས། །སེམས་ཅན་ཐམས་ཅད་བདག་གི་འགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག

། ལན་གསུམ་དང༌། སྡོམ་བཟུང་ནི། སྲས་བཅས་སངས་རྒྱས་ཐམས་ཅད་དང༌། །དཔའ་བོ་རྣལ་འབྱོར་མ་རྣམས་ཀུན། །ཐམས་ཅད་བདག་ལ་དགོངས་སུ་གསོལ། །བདག་མིང་ཀྱཻ་དཔལ་འདི་ཞེས་བགྱི་བ་ཡིས། །དུས་ནི་འདི་ནས་བཟུང་སྟེ་ནི། །བྱང་ཆུབ་སྙིང་པོར་མཆིས་ཀྱི་བར། །ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་སེམས་ནི་བླ་ན་མེད། །དམ་པ་དག་གིས་བསྐྱེད་པར་བགྱི། །ཚུལ་ཁྲིམས་ཀྱི་ནི་བསླབ་པ་དང༌། །དགེ་བའི་ཆོས་ནི་བསྡུད་པ་དང༌། །སེམས་ཅན་དོན་བྱེད་ཚུལ་ཁྲིམས་གསུམ། །བདག་གིས་བརྟན་པོར་བཟུང་བར་བགྱི། །སངས་རྒྱས་ཆོས་དང་དགེ་འདུན་ཏེ། །བླ་ན་མེད་པའི་དཀོན་མཆོག་གསུམ། །དེང་ནས་བརྩམས་ཏེ་མི་སྤང་ངོ༌། །སངས་རྒྱས་རྣལ་འབྱོར་ལས་སྐྱེས་པའི། །སྡོམ་པ་དེང་ནས་བརྟན་པོར་བཟུང༌། །རྡོ་རྗེ་རིགས་མཆོག་ཆེན་པོ་ལ། །རྡོ་རྗེ་དྲིལ་བུ་ཕྱག་རྒྱ་ཡང༌། །ཡང་དག་ཉིད་ཏུ་བཟུང་བར་བགྱི། །སློབ་དཔོན་དག་ཀྱང་བཟུང་བར་བགྱི། །རིན་ཆེན་རིགས་མཆོག་ཆེན་པོ་ལས། །དམ་ཚིག་ཡིད་དུ་འོང་བ་ལ། །ཉིན་རེ་བཞིན་ཡང་དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། །བྱང་ཆུབ་ཆེན་པོ་ལས་བྱུང་བའི། །པདྨའི་རིགས་ཆེན་དག་པ་ལས། །ཕྱི་དང་ནང་དང་གསང་བ་གསུམ། །དམ་པའི་ཆོས་ནི་མ་ལུས་བཟུང༌། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་བཟུང་བར་བགྱི། །སློབ་དཔོན་དག་ཀྱང་བཟུང་བར་བགྱི། །མཆོད་པའི་ལས་ཀྱང་ཅི་ནུས་བགྱི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་བགྱིད་ནས། །སེམས་ཅན་ཀུན་གྱི་དོན་གྱི་ཕྱིར། །བདག་གིས་སྡོམ་པ་མ་ལུས་བཟུང༌། །མ་བརྒལ་བ་རྣམས་བདག་གིས་བསྒྲལ། །མ་གྲོལ་བ་རྣམས་བདག་གིས་དགྲོལ། །དབུགས་མ་ཕྱིན་རྣམས་དབུགས་དབྱུང་ཞིང༌། །སེམས་ཅན་མྱ་ངན་འདས་ལ་འགོད། ། རྡོ་རྗེ་མགོར་བཞག་ནས་དམ་ལ་བཞག་པ་ནི། དེང་ཁྱོད་རྡོ་རྗེ་རྣལ་འབྱོར་མས་བྱིན་གྱིས་རླབས་ཀྱི།

མཁའ་འགྲོ་མ་ཀུན་གྱི་དབང་བསྐུར་ཞིང་གསང་བ་འདི། ཁྱོད་ཀྱིས་དཀྱིལ་འཁོར་དུ་མ་ཞུགས་པ་རྣམས་ལ་སྨྲ་བར་མི་བྱ་ཞིང༌། མ་དད་པ་རྣམས་ལ་མཆོག་ཏུ་གསང་བར་བྱ་ཡི། སླར་ཡང་དེང་ནས་བརྩམས་ཏེ་ཁྱོད་ཀྱི་རྡོ་རྗེ་སློབ་དཔོན་ང་ཡིན་གྱི། ང་ཡིས་ཇི་ལྟར་བསྒོ་བ་བཞིན་དུ་བྱ་དགོས་སོ། །གལ་ཏེ་ཁྱོད་ཀྱིས་ང་ལ་བརྙས་པར་བྱེད་ན། མི་བདེ་བ་མ་སྤངས་པར་ཚེའི་དུས་བྱས་ནས་དམྱལ་བར་ལྷུང་བར་འགྱུར་ཏ་རེ། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་ཉམས་ན་སྲེག་པར་བྱེད། །དམ་ཚིག་བསྲུང་ན་དངོས་གྲུབ་ནི། །རྡོ་རྗེ་བདུད་རྩིའི་ཆུ་ཡིས་འགྲུབ། །ཨོཾ་བཛྲ་ཨུ་ད་ཀ་ཋ་ཋ་ཋཿ མིག་དར་དམར་པོ་དང་མེ་ཏོག་གཏད་ལ། ཨོཾ་ཙཀྵུརྦཧནྡྷ་ཝ་ར་མཱ་ན་ཡ་ཧཱུྂ། ཨོཾ་ཨ་ཁཾ་བཱི་ར་ཧཱུྂ། ལས་ཀྱི་རྡོ་རྗེས་ཡོལ་བའི་ནང་དུ་ཁྲིད་ལ། བླ་མ་དང་དཀྱིལ་འཁོར་ལྷ་ལ་ཕྱག་འཚལ་དུ་བཅུག་ལ། ཧཱུྂ་ཛཿཧཱུྂ། ན་མཿཏེ་ཧཱུྂ། ན་མཿམི་ཧཱུྂ། ན་མོ་ན་མཱཿཧཱུྂ། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །ཀུན་གྱི་བྱེད་པོ་བླ་མ་ཡིན། །བླ་མ་རྣམས་ལ་ཕྱག་འཚལ་ལོ། །དཔལ་ལྡན་རྡོ་རྗེ་མཁའ་འགྲོ་མ། །མཁའ་འགྲོ་མ་ཡི་འཁོར་ལོས་བསྒྱུར། །ཡེ་ཤེས་ལྔ་དང་སྐུ་གསུང་ཐུགས། །འགྲོ་བ་སྐྱོབ་ལ་ཕྱག་འཚལ་ལོ། །ཕྱོགས་བཞིའི་འདབ་མ་ལ་བཞུགས་པའི། །མཁའ་འགྲོ་མ་དང་ལཱ་མ་དང༌། །དུམ་སྐྱེས་མ་དང་གཟུགས་ཅན་མ། །མཁའ་འགྲོ་ཆེན་མོ་བཞི་ལ་འདུད། །མིག་དར་བསལ་ནས། རྣལ་འབྱོར་མ་དཔལ་དེང་ཁྱོད་ཀྱི། །མིག་འབྱེད་པར་ནི་བརྩོན་པར་བགྱི། །ཕྱེ་བས་ཐམས་ཅད་མཐོང་བར་འགྱུར། །རྡོ་རྗེའི་མིག་ནི་བླ་ན་མེད། །ཨོཾ་བཛྲ་ནཻ་ཏྲ་ཨ་པ་ཧ་ར་པ་ཊ་ལཾ་ཧྲཱིཿ དཀྱིལ་འཁོར་བཟང་པོ་འདི་ལ་ལྟོས། །ད་ནི་དད་པ་རབ་ཏུ་བསྐྱེད། །ཁྱོད་ནི་རྣལ་འབྱོར་མའི་རིགས་སྐྱེས། །སྔགས་དང་ཕྱག་རྒྱས་བྱིན་གྱིས་རློབས། །འགྲོ་བ་ཕུན་སུམ་ཚོགས་ཀུན་དང༌། །གྲུབ་ཀུན་ཁྱོད་ལ་མངོན་དུ་འགྱུར། །དམ་ཚིག་ཐམས་ཅད་སྐྱོང་བ་དང༌། །སྔགས་ཀྱི་དངོས་གྲུབ་བརྩོན་པར་གྱིས། །

དེ་ནས་མེ་ཏོག་དཀྱིལ་འཁོར་ལ་དོར་ནས། པྲ་ཏཱིཙྪ་བཛྲ་ཧོཿ ཞེས་ཕུལ། སླར་ཡང་གཙོ་མོས་གནང་བར་མོས་ལ། མགོ་བོར་བཞག་ལ། སེམས་ཅན་སྟོབས་ཆེན་ཁྱོད་ཀྱིས་ནི། །འདི་ནི་རབ་ཏུ་གཟུང་བར་གྱིས། །དད་དང་བསམ་དང་མོས་པ་ཡི། །རྣལ་འབྱོར་དག་ལ་བརྩོན་པར་གྱིས། ། དེ་ནས་དཀྱིལ་འཁོར་གྱི་ལྷ་ངོ་བསྟན་པ་ནི། ཆོས་ཀྱི་འབྱུང་གནས་ཉིས་བརྩེགས། སྲུང་འཁོར་རྡོ་ར་དུར་ཁྲོད་མེ་རི་དང་བཅས་པ་མངོན་སུམ་དུ་མཐོང་བའི་མོས་པ་མཛོད། ཕྱོགས་བཞི་མཁའ་འགྲོ་མ་བཞི་ཕྱག་མཚན་ཀ་པཱ་ལ་བདུད་རྩིས་གང་བ། གཙོ་མོ་རྡོ་རྗེ་རྣལ་འབྱོར་མ་དང༌། མཚམས་བཞིར་དགའ་བ་འཁྱིལ་པ་དང་བཅས་ཤིང༌། ཇོ་མོ་ལྷ་ལྔའི་དཀྱིལ་འཁོར་བརྟེན་དང་རྟེན་པར་བཅས་པ་མངོན་སུམ་དུ་མཐོང་བའི་མོས་པ་མཛོད། དངོས་གཞི་དབང་གི་སྡོམ་ལ། ཡེ་ཤེས་དབབ་དང་བུམ་དབང་རིག་དབང་དང༌། །གསང་བ་ཤེས་རབ་ཡེ་ཤེས་དབང་དག་དང༌། །མཆོག་དབང་རྡོ་རྗེ་སློབ་དཔོན་དབང་རྣམས་བྱིན། །ཞེས་སོ། །ཡེ་ཤེས་དབབ་པའི་དོན་དུ་གསོལ་བ་གདབ་པ་ནི། ཀྱེ་བླ་མ་རྡོ་རྗེ་འཛིན་པ་ཆེན་པོ་རྣམས་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་མིང་ཀྱེ་དཔལ་འདི་ཞེས་བགྱི་བ་ལ། དེ་བཞིན་ཉིད་ཀྱི་ཡེ་ཤེས་ནམ་མཁའ་ལྟ་བུ་དང༌། རྒྱ་མཚོ་ལྟ་བུ་དང༌། ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོ་ལྟ་བུ་གང་བར་མཛད་དུ་གསོལ། ཡོངས་སུ་གང་བར་མཛད་དུ་གསོལ། ཤིན་ཏུ་གང་བར་མཛད་དུ་གསོལ། རྒྱས་པར་མཛད་དུ་གསོལ། ཡོངས་སུ་རྒྱས་པར་མཛད་དུ་གསོལ། ཤིན་ཏུ་རྒྱས་པར་མཛད་དུ་གསོལ། སྨིན་པར་མཛད་དུ་གསོལ། ཡོངས་སུ་སྨིན་པར་མཛད་དུ་གསོལ། ཤིན་ཏུ་སྨིན་པར་མཛད་དུ་གསོལ། བྱང་ཆུབ་རྡོ་རྗེ་སངས་རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་སྐྱོབ་པའི་དོན་གྱི་ཕྱིར། །ནམ་མཁའི་རྡོ་རྗེ་དེང་བདག་སྩོལ། ། ཞེས་པས་གསོལ་བ་བཏབ་ནས་སློབ་མ་རྡོ་རྗེ་རྣལ་འབྱོར་མར་བསྒོམ། བདུད་རྩི་བྱུགས་པའི་མཎྜལ་སློབ་མའི་གྲངས་དང་མཉམ་པར་བཀོད་དེ་དབུས་སུ་རྐང་པ་གཉིས་གཤིབས་ནས་ལངས་ཏེ།

ལག་པ་གཉིས་རྡོ་རྗེ་བསྡམས་པའི་ཕྱག་རྒྱ་ལས། གུང་མོ་བསྒྲེངས་པའི་བར་དུ་མེ་ཏོག་བཟུང་སྟེ་སྤྱི་བོར་བཞག་ནས། རླུང་སྟེང་འོག་ཁ་སྦྱར་ཏེ། བླ་མའི་དམིགས་པ་ཕོག་ལྟར་བསྒོམ། སྐད་ཅིག་གིས་ཁྱེད་རང་རྣམས་རྣལ་འབྱོར་མར་གསལ་བའི་སྨིན་མཚམས་སུ་སིནྡྷུ་རའི་གཡུང་དྲུང་འཁྱིལ་བ་གཡོན་དུ་འཁོར་བ་དང༌། ཕག་ཞལ་ནག་པོའི་སྨིན་མཚམས་སུ་དགའ་བ་འཁྱིལ་བ་དཀར་པོ་འཁོར་བ། མདུན་དུ་བླ་མ་དང་རྗེ་བཙུན་མར་དབྱེར་མེད་པའི་ཐུགས་ཀ་ནས་འོད་ཟེར་དཔག་ཏུ་མེད་པ་བྱུང་བས། ལུས་ཀྱི་ནང་ཐམས་ཅད་གང༌། ལྟེ་བར་ཕག་མོ་གར་མཛད་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བྱིན་རླབས་རང་ལ་ཐིམ། རང་ལ་བདེ་སྟོང་གི་ཡེ་ཤེས་རྒྱུད་ལ་སྐྱེས་པར་བསམ། རོལ་མོ་བྱས་ལ་བླ་མས་ངག་ཏུ། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱ་ཡེ་བཛྲ་བཻ་རོ་ཙ་ནཱི་ཡེ་ཧཱུྂ་ཧཱུྂ་ཧཱུྂ་ཕཊ྄་ཕཊ྄་ཕཊ྄་སྭཱ་ཧཱ། ཨ་ཝེ་ཤ་ཡ་ཨཱ་ཨཱ། ཧྲིཾ་ཧྲིཾ་ཧྲཱིཾ་ཧྲཱིཾ་ཕེཾ་ཕེཾ། ཕཊ྄་ཕཊ྄། 

ཅེས་བརྗོད། མེ་ཏོག་རྡོ་རྗེ་མགོ་བོར་བཞག་ལ། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། ཏིཥྛ་བཛྲ། བརྟན་པར་བྱས་ནས། བུམ་པའི་དབང་ཞུ་བའི་ཡོན་དུ་མཎྜལ་ཕུལ་ནས་གསོལ་བ་གདབ་པ་ནི། ཀྱེ་བླ་མ་རྡོ་རྗེ་འཛིན་པ་ཆེན་པོ་རྣམས་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་མིང་ཀྱེ་དཔལ་འདི་ཞེས་བགྱི་བ་ལ། དེ་བཞིན་ཉིད་ཀྱི་ཡེ་ཤེས་ནམ་མཁའ་ལྟ་བུ་དང༌། རྒྱ་མཚོ་ལྟ་བུ་དང༌། ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོ་ལྟ་བུ་གང་བར་མཛད་དུ་གསོལ། ཡོངས་སུ་གང་བར་མཛད་དུ་གསོལ། ཤིན་ཏུ་གང་བར་མཛད་དུ་གསོལ། རྒྱས་པར་མཛད་དུ་གསོལ། ཡོངས་སུ་རྒྱས་པར་མཛད་དུ་གསོལ། ཤིན་ཏུ་རྒྱས་པར་མཛད་དུ་གསོལ། སྨིན་པར་མཛད་དུ་གསོལ། ཡོངས་སུ་སྨིན་པར་མཛད་དུ་གསོལ། ཤིན་ཏུ་སྨིན་པར་མཛད་དུ་གསོལ། བྱང་ཆུབ་རྡོ་རྗེ་སངས་རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་སྐྱོབ་པའི་དོན་གྱི་ཕྱིར། །ནམ་མཁའི་རྡོ་རྗེ་དེང་བདག་སྩོལ། ༈ །སློབ་དཔོན་གྱི་ལྟེ་བའི་ས་བོན་ལས་འོད་ཟེར་འཕྲོས་པས། རྡོ་རྗེ་རྣལ་འབྱོར་མ་དང་དཔའ་བོ་མཁའ་འགྲོ་སངས་རྒྱས་བྱང་སེམས་རྣམས་ཀྱི་ཕྱག་ན། ཡེ་ཤེས་ལྔའི་རང་བཞིན་བདུད་རྩི་དང་བྱང་སེམས་ཀྱིས་གང་བའི་བུམ་པ་དང་ཐོད་པ་བཟུང་བ་རྣམས་སྤྱན་དྲངས། བུམ་པ་ལ་ཐིམ། བཛྲ་ས་མ་ཛཱཿ ཛཿཧཱུྂ་བཾ་ཧོཿ བུམ་པ་སྤྱི་བོར་བཞག་ནས། །དབང་བསྐུར་རྡོ་རྗེ་ཆེན་པོ་ནི། ཁམས་གསུམ་ཀུན་གྱི་ཕྱག་བྱས་པས། །གསང་གསུམ་གནས་ནས་བྱུང་བ་འདི། །སངས་རྒྱས་ཀུན་གྱིས་སྦྱིན་པར་བྱ། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱ་ཡེ་བཛྲ་བཻ་རོ་ཙ་ནཱི་ཡེ་ཧཱུྂ་ཧཱུྂ་ཧཱུྂ་ཕཊ྄་ཕཊ྄་ཕཊ྄་ཨ་བྷི་ཥྀཉྩ་ཧཱུྂ། སངས་རྒྱས་ཀུན་གྱི་བུམ་པའི་དབང༌། །དེ་རིང་ཁྱོད་ལ་བསྐུར་བར་བྱ། །སངས་རྒྱས་ཀུན་ཏུ་རབ་བསྒྲུབ་ཕྱིར། །བུམ་པའི་དབང་ནི་ཁྱོད་ལ་བསྐུར། །ཇི་ལྟར་བལྟམས་པ་ཙམ་གྱི་ནི། །ལྷ་རྣམས་ཀུན་གྱིས་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་དབང་བསྐུར་རོ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྂ།

བུམ་པའི་ཆུས་དབང་བསྐུར་དྲི་མ་དག ཆུ་ལྷག་མ་ཡར་ལུད་པ་ལས་རིགས་ལྔས་དབུ་བརྒྱན་པར་གྱུར། རྡོ་རྗེ་ལག་ཏུ་གཏད་ལ། རྡོ་རྗེ་མཁའ་འགྲོ་ཞེ་སྡང་རྣམ་དག་པ། །རྣམ་ཤེས་གནས་གྱུར་མེ་ལོང་ཡེ་ཤེས་ཀྱི། །རང་བཞིན་མི་གཡོ་མཆོག་གི་དབང་བསྐུར་བས། །བདེ་གཤེགས་ཀུན་གྱི་ཐུགས་སུ་གྲོལ་གྱུར་ཅིག །ཨོཾ་བཛྲ་བཻ་རོ་ཙ་ནཱི་ཡེ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུྂ། དབང་གི་ལྷ་རྣམས་སློབ་མའི་ལུས་ལ་ཞུགས། བུམ་ཆུས་གཏོར་ཞིང་བཀྲུས་ལ་བླུགས། དྲི་མའི་ཕུང་པོ་ཉོན་མོངས་དག །སྐུ་དང་ཡེ་ཤེས་དབང་རྣམས་ཐོབ། མགོ་བོར་ཆུ་ལས་མི་བསྐྱོད་པས་དབུ་བརྒྱན་པར་གྱུར། ༈ །སློབ་དཔོན་གྱི་ལྟེ་བའི་ས་བོན་ལས་འོད་ཟེར་འཕྲོས་པས། རྡོ་རྗེ་རྣལ་འབྱོར་མ་དང་དཔའ་བོ་མཁའ་འགྲོ་སངས་རྒྱས་བྱང་སེམས་རྣམས་ཀྱི་ཕྱག་ན། ཡེ་ཤེས་ལྔའི་རང་བཞིན་དབུ་བརྒྱན་དང་དར་དཔྱངས་གཟུང་བ་རྣམས་སྤྱན་དྲངས། དབུ་རྒྱན་དང་དར་དཔྱངས་ལ་ཐིམ། བཛྲ་ས་མ་ཛཱཿ ཛཿཧཱུྂ་བཾ་ཧོཿ སངས་རྒྱས་ཀུན་གྱི་དབུ་རྒྱན་དབང༌། །དེ་རིང་ཁྱོད་ལ་བསྐུར་བར་བྱ། །སངས་རྒྱས་ཀུན་ཏུ་རབ་བསྒྲུབ་ཕྱིར། །དབུ་རྒྱན་དབང་ནི་བསྐུར་བར་བགྱི། །ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀུན་གྱིས་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་དབང་བསྐུར་རོ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྂ། ། རིན་པོ་ཆེ་ལག་ཏུ་གཏད་ཅིང༌། རིན་ཆེན་མཁའ་འགྲོ་ང་རྒྱལ་རྣམ་དག་པ། །ཚོར་བ་གནས་གྱུར་མཉམ་ཉིད་ཡེ་ཤེས་ཀྱི། །རང་བཞིན་མི་གཡོ་མཆོག་གི་དབང་བསྐུར་བས། །བདེ་གཤེགས་ཀུན་གྱི་ཡོན་ཏན་རྫོགས་གྱུར་ཅིག ཨོཾ་བཛྲ་བཻ་རོ་ཙ་ནཱི་ཡེ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྂ། དབང་གི་ལྷ་རྣམས་སློབ་མའི་ལུས་ལ་ཞུགས། བུམ་ཆུས་གཏོར་ཞིང་བཀྲུས་ལ་བླུགས། དྲི་མའི་ཕུང་པོ་ཉོན་མོངས་དག སྐུ་དང་ཡེ་ཤེས་དབང་རྣམས་ཐོབ། མགོ་བོར་ཆུ་ལས་རིན་ཆེན་འབྱུང་ལྡན་གྱི་དབུ་བརྒྱན་པར་གྱུར།

སློབ་དཔོན་གྱི་ལྟེ་བའི་ས་བོན་ལས་འོད་ཟེར་འཕྲོས་པས། རྡོ་རྗེ་རྣལ་འབྱོར་མ་དང་དཔའ་བོ་མཁའ་འགྲོ་སངས་རྒྱས་བྱང་སེམས་རྣམས་ཀྱི་ཕྱག་ན། ཡེ་ཤེས་ལྔའི་རང་བཞིན་རྩེ་མོ་དགུ་པའི་རྡོ་རྗེ་བཟུང་བ་རྣམས་སྤྱན་དྲངས། རྡོ་རྗེ་ལ་ཐིམ། བཛྲ་ས་མ་ཛཱཿ ཛཿཧཱུྂ་བཾ་ཧོཿསངས་རྒྱས་ཀུན་གྱི་རྡོ་རྗེའི་དབང༌། །དེ་རིང་ཁྱོད་ལ་བསྐུར་བར་བྱ། །སངས་རྒྱས་ཀུན་ཏུ་རབ་བསྒྲུབ་ཕྱིར། །རྡོ་རྗེའི་དབང་ནི་བསྐུར་བར་གྱི། །ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀུན་གྱིས་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་དབང་བསྐུར་རོ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྂ། ། པདྨ་ལག་ཏུ་གཏད་དེ། པདྨ་མཁའ་འགྲོ་འདོད་ཆགས་རྣམ་དག་པ། །འདུ་ཤེས་གནས་གྱུར་སོར་རྟོག་ཡེ་ཤེས་ཀྱི། །རང་བཞིན་མི་གཡོ་མཆོག་གི་དབང་བསྐུར་བས། །བདེ་གཤེགས་ཀུན་གྱི་གསུང་ནི་འགྲུབ་གྱུར་ཅིག །ཨོཾ་བཛྲ་བཻ་རོ་ཙ་ནཱ་ཡེ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྂ། དབང་གི་ལྷ་རྣམས་སློབ་མའི་ལུས་ལ་ཞུགས། །བུམ་ཆུས་གཏོར་ཞིང་བཀྲུས་ལ་བླུགས། །དྲི་མའི་ཕུང་པོ་ཉོན་མོངས་དག །སྐུ་དང་ཡེ་ཤེས་དབང་རྣམས་ཐོབ། མགོ་བོའི་ཆུ་ལས་འོད་དཔག་མེད་ཀྱི་དབུ་བརྒྱན་པར་གྱུར། །སློབ་དཔོན་གྱི་ལྟེ་བའི་ས་བོན་ལས་འོད་ཟེར་འཕྲོས་པས། རྡོ་རྗེ་རྣལ་འབྱོར་མ་དང་དཔའ་བོ་མཁའ་འགྲོ་སངས་རྒྱས་བྱང་སེམས་རྣམས་ཀྱི་ཕྱག་ན། ཡེ་ཤེས་ལྔའི་རང་བཞིན་སྒྲ་གྲག་བཞིན་པའི་དྲིལ་བུ་བཟུང་བ་རྣམས་སྤྱན་དྲངས། དྲིལ་བུ་ལ་ཐིམ། བཛྲ་ས་མ་ཛཱཿ ཛཿཧཱུྂ་བཾ་ཧོཿ སངས་རྒྱས་ཀུན་གྱི་དྲིལ་བུའི་དབང༌། །དེ་རིང་ཁྱོད་ལ་བསྐུར་བར་བྱ། །སངས་རྒྱས་ཀུན་ཏུ་རབ་བསྒྲུབ་ཕྱིར། །དྲིལ་བུའི་དབང་ནི་བསྐུར་བར་བྱ། །ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀུན་གྱིས་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་དབང་བསྐུར་རོ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྂ། །

རལ་གྲི་ལག་ཏུ་གཏད་ལ། ལས་ཀྱི་མཁའ་འགྲོ་ཕྲག་དོག་རྣམ་དག་པ། །འདུ་བྱེད་གནས་གྱུར་བྱ་གྲུབ་ཡེ་ཤེས་ཀྱི། །རང་བཞིན་མི་གཡོ་མཆོག་གི་དབང་བསྐུར་བས། །བདེ་གཤེགས་ཀུན་གྱི་ཕྲིན་ལས་རྫོགས་གྱུར་ཅིག ཨོཾ་བཛྲ་བཻ་རོ་ཙ་ནཱ་ཡེ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྂ། དབང་གི་ལྷ་རྣམས་སློབ་མའི་ལུས་ལ་ཞུགས། བུམ་ཆུས་གཏོར་ཞིང་བཀྲུས་ལ་བླུགས། དྲི་མའི་ཕུང་པོ་ཉོན་མོངས་དག སྐུ་དང་ཡེ་ཤེས་དབང་རྣམས་ཐོབ། མགོ་བོར་ཆུ་ལས་དོན་ཡོད་གྲུབ་པའི་དབུ་བརྒྱན་པར་གྱུར། །སློབ་དཔོན་གྱི་ལྟེ་བའི་ས་བོན་ལས་འོད་ཟེར་འཕྲོས་པས། རྡོ་རྗེ་རྣལ་འབྱོར་མ་དང་དཔའ་བོ་མཁའ་འགྲོ་སངས་རྒྱས་བྱང་སེམས་རྣམས་ཀྱི་ཕྱག་ན། ཡེ་ཤེས་ལྔའི་རང་བཞིན་རྡོ་རྗེ་དང་དྲིལ་བུ་བཟུང་བ་རྣམས་སྤྱན་དྲངས། རྡོ་རྗེ་དང་དྲིལ་བུ་ལ་ཐིམ། བཛྲ་ས་མ་ཛཱཿ ཛཿཧཱུྂ་བཾ་ཧོཿ མགོ་ཐོག་ཏུ་རྡོ་རྗེ་དྲིལ་བུ་མཉམ་པོ་བཟུང་ལ། སངས་རྒྱས་ཀུན་གྱི་མིང་གི་དབང༌། །དེ་རིང་ཁྱོད་ལ་བསྐུར་བར་བྱ། །སངས་རྒྱས་ཀུན་ཏུ་རབ་བསྒྲུབ་ཕྱིར། །མིང་གི་དབང་ནི་བསྐུར་བར་བགྱི། །ཀྱེ་དཔལ་རྡོ་རྗེའི་གསང་མཚན་འདི་ཞེས་བྱ་བའི་དེ་བཞིན་གཤེགས་པའོ། །ཇི་ལྟར་བལྟམས་པ་ཙམ་གྱི་ནི། །ལྷ་རྣམས་ཀུན་གྱིས་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་དབང་བསྐུར་རོ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྂ། གྲི་གུག་ལག་ཏུ་གཏད་ལ། སངས་རྒྱས་མཁའ་འགྲོ་གཏི་མུག་རྣག་དག་པ། །གཟུགས་ཕུང་གནས་གྱུར་ཆོས་དབྱིངས་ཡེ་ཤེས་ཏེ། །རང་བཞིན་མི་གཡོ་མཆོག་གི་དབང་བསྐུར་བས། །བདེ་གཤེགས་ཀུན་གྱི་སྐུ་ནི་འགྲུབ་གྱུར་ཅིག ཨོཾ་བཛྲ་བཻ་རོ་ཙ་ནཱ་ཡེ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྂ། དབང་གི་ལྷ་རྣམས་སློབ་མའི་ལུས་ལ་ཞུགས། བུམ་ཆུས་གཏོར་ཞིང་བཀྲུས་ལ་བླུགས། དྲི་མའི་ཕུང་པོ་ཉོན་མོངས་དག སྐུ་དང་ཡེ་ཤེས་དབང་རྣམས་ཐོབ། མགོ་བོར་ཆུ་ལས་རྣམ་པར་སྣང་མཛད་ཀྱི་དབུ་བརྒྱན་པར་གྱུར།

༈ ། དེ་ནས་བརྡ་བཞིའི་དབང་བསྐུར་ནི། མདའ་གཞུ་བསྟན་ནས། འདི་ནི་ཁྱོད་ཀྱི་བསྐྱེད་རིམ་དུ་ཐབས་ཤེས་ཡ་མ་བྲལ་བར། ཧེ་རུ་ཀཿསྔོན་པོ་སྦས་པའི་ཡབ་དང་བཅས་པ་བསྒོམ་པ་ལ་དབང་བའི་བརྡ་ཡིན་ནོ། ། ཕག་མགོ་བསྟན་ནས། འདི་ནི་ཁྱོད་ཀྱིས་ཕག་ལ་གཙང་བཙོག་མེད་པ་བཞིན། རྟོག་མེད་ཡེ་ཤེས་བསྒོམ་པའི་བརྡ་ཡིན་ནོ། ། ཀ་པཱ་ལ་བསྟན་ནས། འདི་ནི་ཁྱོད་ཀྱི་ཆོས་ཉིད་གང་དུའང་མི་གནས་ཤིང་སྐྱེ་འགག་དང་བྲལ་བའི་བརྡ་ཡིན་ནོ། ། དེ་ནས་རྡོ་རྗེ་རྒྱ་གྲམ་བསྟན་ནས། འདི་ནི་ཁྱོད་ཀྱི་བསྐྱེད་རིམ་མཐར་ཕྱིན་པའི་ཚེ། ཕྲིན་ལས་བཞིའི་སེམས་ཅན་གྱི་དོན་གྱིས་ཤིག་པའི་བརྡ་ཡིན་ནོ། ། དེས་བུམ་པའི་དབང་ཐོབ། ལུས་ཀྱི་སྒྲིབ་པ་དག ལམ་བསྐྱེད་པའི་རིམ་པ་བསྒོམ་པ་ལ་དབང༌། འབྲས་བུ་སྤྲུལ་པའི་སྐུ་འགྲུབ་པའི་སྐལ་པ་དང་ལྡན་པར་བྱས་པའོ། ། གསང་དབང་ཞུ་བའི་ཡོན་དུ་མཎྜལ་ཕུལ་ནས། གསོལ་བ་གདབ་པ་ནི། ཀྱཻ་བླ་མ་རྡོ་རྗེ་འཛིན་པ་ཆེན་པོ་རྣམས་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་མིང་ཀྱེ་དཔལ་འདི་ཞེས་བགྱི་བ་ལ། དེ་བཞིན་ཉིད་ཀྱི་ཡེ་ཤེས་ནམ་མཁའ་ལྟ་བུ་དང༌། རྒྱ་མཚོ་ལྟ་བུ་དང༌། ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོ་ལྟ་བུ་གང་བར་མཛད་དུ་གསོལ། ཡོངས་སུ་གང་བར་མཛད་དུ་གསོལ། ཤིན་ཏུ་གང་བར་མཛད་དུ་གསོལ། རྒྱས་པར་བར་མཛད་དུ་གསོལ། ཡོངས་སུ་རྒྱས་པར་མཛད་དུ་གསོལ། ཤིན་ཏུ་རྒྱས་པར་མཛད་དུ་གསོལ། སྨིན་པར་མཛད་དུ་གསོལ། ཡོངས་སུ་སྨིན་པར་མཛད་དུ་གསོལ། ཤིན་ཏུ་སྨིན་པར་མཛད་དུ་གསོལ། བྱང་ཆུབ་རྡོ་རྗེ་སངས་རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་སྐྱོབ་པའི་དོན་གྱི་ཕྱིར། །ནམ་མཁའི་རྡོ་རྗེ་དེང་བདག་སྩོལ། །ཇི་ལྟར་འདས་པའི་སངས་རྒྱས་ཀྱིས། །བྱང་ཆུབ་སྲས་མཆོག་དབང་བསྐུར་ལྟར། །བདག་གི་གསང་བའི་སེམས་རྒྱུན་གྱི། །དབང་འདི་ཁྱོད་ལ་བསྐུར་བར་བགྱི། ། དམ་རྫས་འོ་མ་བླུད་ལ།

ངག་ཏུ། ཨ་ཧོ་མ་ཧཱ་སུ་ཁཾ། བདུད་རྩིའི་རོ་བདེ་བ་ཆེན་པོ་ལ་བརྟེན་ནས་བདེ་སྟོང་གཉིས་སུ་མེད་པའི་ཡེ་ཤེས་སྒོམས་ཤིག དེས་གསང་བའི་དབང་ཐོབ། ངག་གི་སྒྲིབ་པ་དག ལམ་རྩ་རླུང་བསྒོམ་པ་ལ་དབང༌། འབྲས་བུ་ལོངས་སྤྱོད་པའི་སྐུ་འགྲུབ་པའི་སྐལ་པ་དང་ལྡན་པར་བྱས་སོ། ། ཤེས་རབ་ཡེ་ཤེས་ཀྱི་དབང་ཞུ་བའི་ཡོན་དུ་མཎྜལ་ཕུལ་ནས་གསོལ་བ་གདབ་པ་ནི། ཀྱཻ་བླ་མ་རྡོ་རྗེ་འཛིན་པ་ཆེན་པོ་རྣམས་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་མིང་ཀྱེ་དཔལ་འདི་ཞེས་བགྱི་བ་ལ། དེ་བཞིན་ཉིད་ཀྱི་ཡེ་ཤེས་ནམ་མཁའ་ལྟ་བུ་དང༌། རྒྱ་མཚོ་ལྟ་བུ་དང༌། ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོ་ལྟ་བུ་གང་བར་མཛད་དུ་གསོལ། ཡོངས་སུ་གང་བར་མཛད་དུ་གསོལ། ཤིན་ཏུ་གང་བར་མཛད་དུ་གསོལ། རྒྱས་པར་མཛད་དུ་གསོལ། ཡོངས་སུ་རྒྱས་པར་མཛད་དུ་གསོལ། ཤིན་ཏུ་རྒྱས་པར་མཛད་དུ་གསོལ། སྨིན་པར་མཛད་དུ་གསོལ། ཡོངས་སུ་སྨིན་པར་མཛད་དུ་གསོལ། ཤིན་ཏུ་སྨིན་པར་མཛད་དུ་གསོལ། བྱང་ཆུབ་རྡོ་རྗེ་སངས་རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་སྐྱོབ་པའི་དོན་གྱི་ཕྱིར། །ནམ་མཁའི་རྡོ་རྗེ་དེང་བདག་སྩོལ། །ཇི་ལྟར་འདས་པའི་སངས་རྒྱས་ཀྱིས། །བྱང་ཆུབ་སྲས་མཆོག་དབང་བསྐུར་ལྟར། །བདག་གི་ཤེས་རབ་ཡེ་ཤེས་ཀྱི། །དབང་འདི་ཁྱོད་ལ་བསྐུར་བར་བགྱི། ། སིནྡྷུ་རས་དཔྲལ་བར་ཐིག་ལེ་བྱས་ལ། དམ་ཚིག་གི་རྡོ་རྗེ་ཕག་མོ་སྨིན་མཚམས་སུ་ཐིམ་པས། དགའ་བ་བཞི་ཉམས་སུ་མྱོང་བས་མི་རྟོག་པའི་ཏིང་ངེ་འཛིན་ཉམས་སུ་མྱོང་བའོ། །དེས་ཤེས་རབ་ཡེ་ཤེས་ཀྱི་དབང་ཐོབ་པས། ཡིད་ཀྱི་སྒྲིབ་པ་དག ལམ་རྫོགས་རིམ་བསྒོམ་པ་ལ་དབང༌། འབྲས་བུ་ཆོས་ཀྱི་སྐུ་འགྲུབ་པའི་སྐལ་པ་དང་ལྡན་པར་བྱས་པའོ། ། དབང་བཞི་པ་ཚིག་དབང་རིན་པོ་ཆེ་ཞུ་བའི་ཡོན་དུ་མཎྜལ་ཕུལ་ནས། གསོལ་བ་གདབ་པ་ནི། ཀྱཻ་བླ་མ་རྡོ་རྗེ་འཛིན་པ་ཆེན་པོ་རྣམས་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ།

བདག་མིང་ཀྱེ་དཔལ་འདི་ཞེས་བགྱི་བ་ལ། དེ་བཞིན་ཉིད་ཀྱི་ཡེ་ཤེས་ནམ་མཁའ་ལྟ་བུ་དང༌། རྒྱ་མཚོ་ལྟ་བུ་དང༌། ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོ་ལྟ་བུ་གང་བར་མཛད་དུ་གསོལ། ཡོངས་སུ་གང་བར་མཛད་དུ་གསོལ། ཤིན་ཏུ་གང་བར་མཛད་དུ་གསོལ། རྒྱས་པར་མཛད་དུ་གསོལ། ཡོངས་སུ་རྒྱས་པར་མཛད་དུ་གསོལ། ཤིན་ཏུ་རྒྱས་པར་མཛད་དུ་གསོལ། སྨིན་པར་མཛད་དུ་གསོལ། ཡོངས་སུ་སྨིན་པར་མཛད་དུ་གསོལ། ཤིན་ཏུ་སྨིན་པར་མཛད་དུ་གསོལ། བྱང་ཆུབ་རྡོ་རྗེ་སངས་རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་སྐྱོབ་པའི་དོན་གྱི་ཕྱིར། །ནམ་མཁའི་རྡོ་རྗེ་དེང་བདག་སྩོལ། །ཇི་ལྟར་འདས་པའི་སངས་རྒྱས་ཀྱིས། །བྱང་ཆུབ་སྲས་མཆོག་དབང་བསྐུར་ལྟར། །བདག་གི་ཚིག་དབང་རིན་ཆེན་གྱི། །དབང་འདི་ཁྱོད་ལ་བསྐུར་བར་བགྱི། ། ལག་པ་སྟོང་པའི་མཐིལ་བསྟན་ནས། ཅི་འདུག ཅི་ཡང་མ་མཐོང་བ་ནི་ཆོས་ཐམས་ཅད་མ་སྐྱེས་པའི་བརྡ་ཡིན་ནོ། ། དེའི་སྟེང་དུ་རྡོ་རྗེ་བཞག་ལ། རྡོ་རྗེ་གཅིག་འདུག་སྙམ་ན་ཆོས་ཐམས་ཅད་མེད་བཞིན་དུ་རྐྱེན་གྱིས་དེ་ལྟར་སྣང་བ་ཡིན། ངོ་བོ་ཉིད་མ་སྐྱེས་པ་བདེ་བ་ཆེན་པོའི་རང་བཞིན་ནོ། ། དེས་ནས་སེ་གོལ་གསུམ་གཏོགས་ལ། སྒྲ་དེ་རིམ་པ་གསུམ་དུ་བྱུང་བ་ཡང་ངོ་བོ་གཅིག་ཡིན་ཏེ། དེ་བཞིན་དུ་ཆོས་ཐམས་ཅད་དུ་མ་རོ་གཅིག་གོ། །ཕྱག་རྒྱ་ཆེན་པོའི་གནས་མཆོག་ནས། བྱང་ཆུབ་སེམས་དཔའ་སྤྱོད་པའི་བློ་གྲོས་བཞུགས། དེ་ནི་མིང་ཙམ་བརྡ་ཙམ་བཏགས་པ་ཙམ། དེ་ཕྱག་རྒྱ་ཆེན་པོ་བསམ་དུ་མེད་པའི་བརྡ་ཡིན་ནོ། །དེས་དབང་བཞི་པ་ཐོབ་སྒོ་གསུམ་གྱི་སྒྲིབ་པ་དག ཕྱག་རྒྱ་ཆེན་པོ་བསམ་གྱིས་མི་ཁྱབ་པའི་རིམ་པ་བསྒོམ་པ་ལ་དབང༌། འབྲས་སུ་ངོ་བོ་ཉིད་འགྲུབ་པའི་སྐལ་པ་དང་ལྡན་པར་བྱས་པའོ། ། དེ་ནས་རྡོ་རྗེ་སློབ་དཔོན་གྱི་དབང་ཞུ་བའི་དོན་དུ་སློབ་མས་གསོལ་བ་གདབ་པ་ནི། བླ་མ་རྡོ་རྗེ་འཛིན་པ་ཆེན་པོ་དང༌། བདག་ལ་རྡོ་རྗེ་སློབ་དཔོན་གྱི་དབང་དང་རྗེས་སུ་གནང་བ་སྩལ་དུ་གསོལ།

ཞེས་གསོལ་བ་བཏབ་ནས། སློབ་མ་རྣམས་པདྨ་དང་ཉི་མའི་སྟེང་དུ། ཧཱུྂ་དང་རྡོ་རྗེ་ལས། རྡོ་རྗེ་འཆང་དང་རྡོ་རྗེ་སྙེམས་མ་སྐུ་མདོག་སྔོན་མོ་རྡོ་རྗེ་དང་དྲིལ་བུ་འཛིན་པར་གྱུར་པ་ལ་ བུམ་པའི་དབང་བསྐུར་ནི། དབང་བསྐུར་རྡོ་རྗེ་ཆེན་པོ་ནི། །ཁམས་གསུམ་ཀུན་གྱི་ཕྱག་བྱས་པ། །སངས་རྒྱས་ཀུན་གྱི་གསང་གསུམ་གྱི། །གནས་ལས་བྱུང་བ་སྦྱིན་པར་བྱ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྂ། དབང་གི་ལྷ་རྣམས་ཡེ་ཤེས་པའི་ཚུལ་དུ་ཞུགས་ཤིང༌། སྤྱི་བོར་མི་བསྐྱོད་པས་དབུ་བརྒྱན་པར་གྱུར། མེ་ཏོག་དོར། ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། རྡོ་རྗེ་ལག་ཏུ་གཏད་ནས། ཧཱུྂ་ལས་སྐྱེས་པའི་རྡོ་རྗེ་ཐབས་དེ་ཁོ་ན་ཉིད་ཀྱི་རྡོ་རྗེ་ཐུགས་ཀྱི་དམ་ཚིག་ཟུངས་ཤིག དྲིལ་བུ་གཡོན་དུ་བྱིན་ནས། ཨ་ལས་བྱུང་བའི་དྲིལ་བུ་ཤེས་རབ་དེ་ཁོ་ན་ཉིད་ཀྱི་དྲིལ་བུ་གསུང་གི་དམ་ཚིག་ཟུངས་ཤིག ། འཁྱུད་པའི་ཚུལ་དུ་བྱེད་དུ་བཅུག་ལ། འཁྱུད་པ་ཡུམ་དང་བཅས་པ་ཁ་སྦྱོར་གྱི་རིམ་པས་ཕྱག་རྒྱ་སྐུའི་དམ་ཚིག་ཟུངས་ཤིག ། དྲིལ་བུ་དཀྲོལ་དུ་བཅུག རྡོ་རྗེ་དང་ནི་དྲིལ་བུ་ལོངས། །ཤེས་རབ་ལག་པས་ཡང་དག་འཁྱུད། །རྡོ་རྗེ་དྲིལ་བུ་མཉམ་སྦྱོར་བ། །དེ་རིང་རྡོ་རྗེ་སློབ་དཔོན་གྱུར། །འཇིག་རྟེན་དང་འཇིག་རྟེན་ལས་འདས་པའི་རྡོ་རྗེ་སློབ་དཔོན་གྱི་དབང་ཐོབ་པ་ཡིན་ནོ། །དབང་བསྐུར་བ་དང་རབ་ཏུ་གནས་པ་དང་སློབ་མ་བསྡུ་བར་གྱིས་ཤིག དམ་ཚིག་གསུམ་སྔོན་དུ་འགྲོ་བ་རྡོ་རྗེ་སློབ་དཔོན་གྱི་དབང་ངོ༌། །

ཡང་སིནྡྷུ་ར་སྤྱི་བོར་བྱུགས་ནས། བླ་མ་རྡོ་རྗེ་འཆང་སྤྱི་གཙུག་ཏུ་མི་འབྲལ་བར་སྒོམས་ཤིག ཁྱོད་ཀྱི་ལྷ་རྡོ་རྗེ་རྣལ་འབྱོར་མ་ཡིན་པས། རྟག་ཏུ་མི་འབྲལ་བར་ལུས་སེམས་རྡོ་རྗེ་རྣལ་འབྱོར་མར་སྒོམས་ཤིག རང་གི་ལྟེ་བའི་ས་བོན་ལས་སྔགས་ཕྲེང་ཐོན་ཏེ། མདུན་བསྐྱེད་ཀྱི་ལྟེ་བར་ཞུགས། ཞལ་ནས་ཕྱུང༌། རང་གི་ཞལ་དུ་ཞུགས་ལྟེ་བའི་སྔགས་ཕྲེང་ས་བོན་དང་བཅས་པ་ལ་ཐིམ་པར་གྱུར། དེ་ནས་ཕྲེང་བ་གཏད་དེ་ངག་ཏུ་རྗེས་བཟློས་བྱེད་དུ་བཅུག་ལ་རྩ་སྔགས་སོགས་བཟླས་སུ་བཅུག བཅོམ་ལྡན་བདག་ལ་སྩལ་ལགས་ཀྱི། །བདག་ལ་འགོ་བར་མཛད་དུ་གསོལ། །བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། ། སིནྡྷུ་ར་མགྲིན་པར་བྱུགས། བཟླས་པའི་རིམ་པ་རྣམས་དང་མ་བྲལ་བར་གྱིས་ཤིག སྐུ་གསུང་ཐུགས་ཀྱི་རྗེས་སུ་གནང་བའོ། །དམ་ཚིག་པ་དང་མཆོད་པ་དང༌། བརྟུལ་ཞུགས་དང་སྦྱིན་སྲེག་དང་ལས་བཞི་རྗེས་སུ་གནང་བ་ཡང་སྦྱིན་ཏེ། རིགས་ལྔ་མཁའ་འགྲོ་ཕྱི་ནང་དང༌། །རྩ་བ་ཡན་ལག་དམ་ཚིག་རྣམས། །ཁྱོད་ཀྱིས་ལེགས་པར་སྲུང་བར་གྱིས། ། ཞེས་བརྗོད་པས་རྡོ་རྗེ་སློབ་དཔོན་གྱི་དབང་རྣམས་རྫོགས་པར་སོང་བའོ། །དེ་ནས་དམ་ཚིག་ཐམས་ཅད་བསྡུས་ནས་བསྲུང་བར་ཁས་བླངས་ཏེ། །བདག་འབུལ་བ་ནི། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱིད། །དེང་ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་ན། །ཁྱེད་ཀྱི་སློབ་མར་བཟུང་བ་དང༌། །ཆ་ཡིས་ཀྱང་ནི་སྤྱད་དུ་གསོལ། ། ཞེས་སོ། །གཏང་རག་ཏུ་མཎྜལ་ཕུལ་ནས་མཆོད་པ་འབུལ་བ་ནི། ཨོཾ་ཤྲཱིཿབཛྲ་ཝཱ་རཱ་ཧཱི་ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱིཿབཛྲ་ཝཱ་རཱ་ཧཱི་ས་པ་རི་ཝཱ་ར་པ་དྱཾ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱིཿབཛྲ་ཝཱ་རཱ་ཧཱི་ས་པ་རི་ཝཱ་ར་པུཥྤེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱིཿབཛྲ་ཝཱ་རཱ་ཧཱི་ས་པ་རི་ཝཱ་ར་དྷཱུ་པེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱིཿབཛྲ་ཝཱ་རཱ་ཧཱི་ས་པ་རི་ཝཱ་ར་ཨཱ་ལོ་ཀེ་པྲ་ཏཱིཙྪ་ཡེ་སྭཱ་ཧཱ།

ཨོཾ་ཤྲཱིཿབཛྲ་ཝཱ་རཱ་ཧཱི་ས་པ་རི་ཝཱ་ར་གྷནྡྷེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱིཿབཛྲ་ཝཱ་རཱ་ཧཱི་ས་པ་རི་ཝཱ་ར་ནཻ་ཝི་དྱེ་པྲ་ཏཱིཙྪ་ཡེ་སྭཱ་ཧཱ། ཨོཾ་ཤྲཱིཿབཛྲ་ཝཱ་རཱ་ཧཱི་ས་པ་རི་ཝཱ་ར་ཤཔད་པྲ་ཏཱིཙྪ་ཡེ་སྭཱ་ཧཱ། དེ་ནས་བསྟོད་པ་བྱ་བ་ནི། ཨོཾ་བཅོམ་ལྡན་འདས་མ་རྡོ་རྗེ་ཕག་མོ་ལ་ཕྱག་འཚལ་ལོ། །འཕགས་མ་འཇིག་རྟེན་གསུམ་ཡུམ་གཞན་གྱིས་མི་ཐུབ་རིག་པའི་དབང་ཕྱུག་ཆེ། །འབྱུང་པོ་ཐམས་ཅད་འཇིགས་མཛད་ཀུན་ཏུ་འབེབས་མ་རྡོ་རྗེ་ཆེན་མོ་ཉིད། །རྡོ་རྗེ་གདན་མ་མི་ཕམ་གཞན་གྱིས་མི་ཐུབ་དབང་མཛད་གཡོ་བའི་སྤྱན། །དུག་ཀྱང་སྐེམ་པར་མཛད་ལ་འཇིགས་སུ་རུང་བའི་ཁྲོ་མོ་གཙིགས་བྱེད་མོ། །སྐྲག་བྱེད་གསོད་བྱེད་རབ་ཏུ་འབྱེད་པར་བྱེད་ཅིང་ཕ་རོལ་ལས་རྒྱལ་མ། །རྣམ་པར་རྒྱལ་མ་རྨུགས་པར་མཛད་ཅིང་རེངས་དང་རྨོངས་པར་མཛད་པ་མོ། །རྡོ་རྗེ་ཕག་མོ་རྣལ་འབྱོར་ཆེན་མོ་འདོད་པའི་དབང་ཕྱུག་མ་ལ་འདུད། ༈ བཀྲ་ཤིས་ནི། །རྡོ་རྗེ་འཆང་ཆེན་ཏིལླི་ནཱ་རོ་དང༌། །མར་པ་མི་ལ་ཆོས་རྗེ་སྒམ་པོ་པ། །ཕག་མོ་གྲུ་པ་རྒྱལ་བ་འབྲི་གུང་པ། །བཀའ་བརྒྱུད་བླ་མ་རྣམ་ཀྱི་བཀྲ་ཤིས་ཤོག །བཀྲ་ཤིས་གང་ཞིག་སིནྡྷུ་ར་ཡི་དཀྱིལ་འཁོར་ལ། །ཕ་རོལ་ཕྱིན་དྲུག་ཆོས་འབྱུང་ཟུར་དྲུག་སྔགས་དང་བཅས། །གསང་སྔགས་རྒྱལ་པོ་བྂ་ལ་སྐུ་གསུང་ཐུགས་ཀྱིས་བསྐོར། །བདེན་པ་དེས་ཀྱང་བདེ་བ་མཆོག་ལ་གནས་པའི་བཀྲ་ཤིས་ཤོག །བཀྲ་ཤིས་གང་ཞིག་མཚན་ལྡན་ཕྱག་སྐྱོག་ཀ་པཱ་ལར། །བྱིན་རླབས་བདེ་བ་སྐྱོང་མཛད་ཆང་སྣ་བཞི་ཡིས་བཀང༌། །དུག་གསུམ་འཇོམས་མཛད་འཆི་མེད་བདུད་རྩིས་རབ་གང་བའི། །བདེན་པ་དེས་ཀྱང་བདེ་བ་མཆོག་ལ་གནས་པའི་བཀྲ་ཤིས་ཤོག །བཀྲ་ཤིས་གང་ཞིག་ཡིད་བཞིན་ནོར་བུ་ལྟ་བུ་ཡིས། །འབྲུ་བཅུད་སྨན་དང་རིན་པོ་ཆེ་ཡི་དོན་སྟོན་པ། །བུམ་པ་བཟང་པོ་ཉོན་མོངས་དུག་སེལ་ཆུ་རྒྱུན་འབེབས། །བདེན་པ་དེས་ཀྱང་བདེ་བ་མཆོག་ལ་བཀྲ་ཤིས་ཤོག །བཀྲ་ཤིས་གང་ཞིག་ཆོས་ཀྱི་དབྱིངས་ཀྱི་དཀྱིལ་འཁོར་ལས། །ཕྱག་རྒྱ་ཆེན་པོ་དཔེ་དོན་གཉིས་སུ་སྟོན་མཛད་པའི། །ཆོས་ཀྱི་སྐུ་ལ་རྒྱན་བདུན་ལྡན་པའི་བཀྲ་ཤིས་གང༌། །བདེན་པ་དེས་ཀྱང་བདེ་བ་མཆོག་ལ་གནས་པའི་བཀྲ་ཤིས་ཤོག

།མ་འབྱོར་པ་དང་ཉམས་པ་དང༌། །གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིད་སྩལ་བ། །དེ་ཀུན་མཁའ་འགྲོས་བཟོད་པར་གསོལ། །གང་ཡང་བདག་བློ་གཏི་མུག་པས། །ལེགས་བྱས་འདི་ལ་ཉེས་གྱུར་གང༌། །ལུས་ཅན་ཀུན་གྱི་སྐྱོན་གྱུར་པ། །དེ་ཡང་མཁའ་འགྲོས་བཟོད་པར་གསོལ། ཡིག་བརྒྱ་བརྗོད། ཨོཾ་ཁྱོད་ཀྱིས་སེམས་ཅན་དོན་ཀུན་མཛོད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང༌། །སླར་ཡང་འབྱོན་པར་མཛད་དུ་གསོལ། །བཛྲ་མུཿརང་བཞིན་གྱི་གནས་སུ་གཤེགས་ཤིང་དམ་ཚིག་པ་རང་ཉིད་ལ་ཐིམ་པར་ བསམ། ཡང་ན། ཡེ་ཤེས་པ་རས་བྲིས་དང༌། སྐུ་གསུང་ཐུགས་ལ་བསྟིམ། དམ་ཚིག་པ་རྣམས་ལ་རང་ལ་བསྟིམ། པདྨ་ཏིཥྛ་བཛྲ་ཡེ་སྭཱ་ཧཱ། བདག་བསྐྱེད་ཀྱི་ཐུགས་ཀའི་བཾ་ལས་འོད་ཟེར་འཕྲོས། སྣོད་བཅུད་འོད་དུ་ཞུ་མཁའ་འགྲོ་མ་བཞི་ལ་ཐིམ། མཁའ་འགྲོ་མ་བཞི་ཡང་གཙོ་མོ་ལ་ཐིམ་ཞིང༌། གཙོ་མོ་ཡང་སྙིང་ཁའི་བྂ་ལ་ཐིམ་བྂ་ཡིག་ཁོག་པ་མགོ་བོ་ཟླ་ཚེས་ནཱ་ད་ལ་ཐིམ་ཞིང༌། ནཱ་དའང་མི་དམིགས་པར་གྱུར། ཐུན་མཚམས་ཀྱི་རྣལ་འབྱོར་མ་སྐུ་མདོག་དམར་མོ་གྲི་གུག་དང་ཐོད་པ་འཛིན་པ། གཡས་བསྐུམ་ཞིང་གཡོན་བརྐྱང་བའི་སྟབས་ཀྱིས་རོ་དང་ཉི་མའི་གདན་གསལ་བའི་ལྟེ་བར། ཨོཾ་བཾ་དམར་པོ། སྙིང་ཁར་ཧཾ་ཡོཾ་སྔོན་མོ། མགྲིན་པར་ཧྲིཾ་མོཾ་དཀར་མོ། མགོ་བོར་ཧྲིཾ་ཧྲཱིཾ་སེར་མོ། སྤྱི་གཙུག་ཏུ་ཧུཾ་ཧཱུྂ་ལྗང་ཁུ། ཡན་ལག་ཐམས་ཅད་ལ་ཕཊ྄་ཕཊ྄་དུད་ཁ་རྣམས་ཀྱིས་མཚན་པར་གྱུར། བྱིན་རླབས་རིམ་པར་བརྒྱུད་པའི་ཕྱག་ལེན་བཞིན། ནོར་འཁྲུལ་མེད་པར་འཁྲུགས་པ་སྡེབས་ཏེ་བྲིས། ཉེས་པ་མཆིས་ན་མཁའ་འགྲོའི་ཚོགས་ལ་བཤགས། དགེ་བས་རྡོ་རྗེ་འཆང་དབང་མྱུར་ཐོབ་ཤོག རྗེ་བཙུན་མའི་བྱིན་རླབས་ཀྱི་རིམ་པ། རྗེ་གོང་མའི་ཕྱག་བཞེས་ཇི་ལྟ་བ་ལས། ཅུང་ཞིག་རྒྱས་པར་བྱས་པ་འདི་ཉིད། ལས་དང་པོ་རྣམས་དང་ཕྱི་རབས་པ་རྣམས་ལ་ཕན་པའི་ཕྱིར་དང༌། འབྲི་གུང་གི་སྒྲུབ་པའི་རྒྱལ་མཚན་འཛིན་པ་རྣམས་ཀྱིས་བསྐུལ་བའི་ངོར།

ཤཱཀྱའི་དགེ་སློང་ཨཱནནྡ་དྷརྨ་དྷྭ་ཛ་ཤྲཱི་བྷ་དྲས། གདན་ས་ཆེན་པོ་འབྲི་གུང་འོག་མིན་གྱི་གཙུག་ལག་ཁང་ཆེན་པོར། ཡོས་ཀྱི་ལོ་རྒྱལ་གྱི་ཟླ་བའི་དཀར་ཕྱོགས་ལ་སྦྱར་བའི་ཡེ་གེ་པ་ནི་གཙང་པ་རིན་ཆེན་རྣམ་པར་རྒྱལ་བའོ།། །།